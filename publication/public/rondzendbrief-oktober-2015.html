<!DOCTYPE html>
<html lang="en">
<head>
  <meta charset="UTF-8" />
  <title>Rondzendbrief Oktober 2015</title>
  <meta name="viewport" content="width=device-width,initial-scale=1" />
  <meta name="description" content="" />
  <link rel="icon" href="favicon.png">
  <link rel="stylesheet" href="../assets/styles.css">
  <link rel="stylesheet" type="text/css" href="https://cloud.typography.com/7060374/6317832/css/fonts.css" />
</head>
<body>
 
 <main>
  <section class="small-container">
  <article>
        <img class="thumb" src="" />
       <h1>change Rondzendbrief Oktober 2015</h1>
       <span class="date">October 2015</span>
      <div>
          <p>De bomen hebben de herfst al begroet, ik zie het aan de kleuren van hun bladeren. Nu ik nog ….want ach ik wil zo graag dat het zomer is. Maar de herfst is gekomen en we gaan dit nieuwe seizoen in samen met vele honderden mensen, die een veilig heenkomen zoeken in ons land.</p>
<p>Lieve mensen, hier is mijn uitnodiging voor de maandelijkse l’Ouverture, die in het weekend van 3 &#8211; 4 oktober wordt gehouden in mijn huis aan de Nassaukade in Amsterdam. De komende maanden hebben deze weekenden het thema „kijken in de ziel van Unamore”</p>
<p>Waarom dit Thema?<br />
Tijdens de voorbije maanden heb ik een groot aantal schilderijen met de wit kwast overgeschilderd, omdat ik ze niet na mijn heengaan uit dit leven wil toevertrouwen aan een groter publiek, dan dat het ooit was voor mijn eigen ziel.</p>
<p>Ik vroeg me bij elk schilderij af, hoe goed ook van compositie en kleurgebruik of het wel een zodanige kwaliteit bezat dat het wellicht ook in een komende tijd een bijdrage zou kunnen geven aan de schoonheid in de wereld.</p>
<p>Omdat ik zelf ook groeiende zal blijven in mijn bewustzijn over wat mens zijn is, kan het zijn dat ik over enkele jaren opnieuw een keuze uit mijn schilderijen zal maken. Het is niet de eerste keer dat ik zo’n beslissing neem. Door de jaren heen heb ik dat vaker gedaan daarbij er ook opgelet dat er een rode draad van mijn ontwikkeling te zien bleef.</p>
<p>Het is die rode draad die ik in de komende l’Ouverture jullie wil laten zien. Er zijn honderden werken van mij onder de mensen, maar de werken die ik zelf heb, daar wil ik, nu het nog kan, zelf over kunnen beslissen wat ik daarmee wil.</p>
<p>De komende l’Ouverture op 3 &#8211; 4 oktober laat ik mijn werk zien vanaf mijn allereerste begin uit 1962 tot begin 1970. Het eerste werk, welk ik op mijn atelier in Loosdrecht maakte, gaat over de aanwezigheid van de engelen en een tweede over de eerste christenen, die God loofden toen ze vanwege hun geloof in het vuur geworpen werden. Ik schilderde in die jaren over de geestkracht …..in mij…. in de mens, de mens voortkomend uit de adem van de God en mijn vragen over hoe ik me kan gedragen in deze wereld, waar ik zo weinig nog van begreep. Ik schilderde mij zelf als vogel<br />
en kroonde mijzelf als mens.</p>
<p>Ook was er de angst niet begrepen te worden in mijn werk. Zo schilderde ik mijzelf vlak voor een tentoonstelling in een ballon boven de aarde met een draad nog vast aan de aarde. De ervaring wel begrepen te worden in mijn werk, de lovende kritieken in de kranten, deden mij mijzelf schilderen op een koe en met een vredesduif in mijn hand.</p>
<p>ik werd verliefd en leefde de liefde in een relatie met een man en schilderde daarover. Deze en nog meer laat ik in het komende weekend van 3 &#8211; 4 oktober zien.</p>
<p>Een l’Ouverture begint met een binnenkomst tussen 13.30 tot 14.00 uur met thee. Ik vind het belangrijk dat voordat we naar het atelier gaan elkaar even spreken om vertrouwd te raken aan elkaar.<br />
Het laten zien van mijn werk is een intiem gebeuren en de sfeer daarvoor wil ik samen met jullie voorbereiden.</p>
<p>14.00 uur is er een korte inleiding, waarna we naar het atelier gaan, waarin ik een voor een de werken laat zien. Het zal rond ongeveer half vijf zijn als we daarmee eindigen.</p>
<p>Maar! op zondag is er dan nog een vrij expressie uur, voor wie dat wil. Waarin ieder voor zichzelf een notitie maakt, al schrijvende of tekenende of musicerende …of dansend. Zo delen we met elkaar wat we ervaren hebben. Dit zo samen zijn verrijkt opnieuw onze ziel. Daarna eten we van een zelfgemaakte soep, waarna iedereen weer huiswaarts gaat.</p>
<p>Harteliefs van unamore</p>

      </div>
  </article>
  </section> 
  </main>
</body>
</html>