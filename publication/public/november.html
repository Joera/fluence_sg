<!DOCTYPE html>
<html lang="en">
<head>
  <meta charset="UTF-8" />
  <title>November</title>
  <meta name="viewport" content="width=device-width,initial-scale=1" />
  <meta name="description" content="" />
  <link rel="icon" href="favicon.png">
  <link rel="stylesheet" href="../assets/styles.css">
  <link rel="stylesheet" type="text/css" href="https://cloud.typography.com/7060374/6317832/css/fonts.css" />
</head>
<body>
 
 <main>
  <section class="small-container">
  <article>
        <img class="thumb" src="" />
       <h1>change November</h1>
       <span class="date">November 2009</span>
      <div>
          <p class="p1">Lieve mensen,</p>
<p class="p2">De herfst waait rond en zie mijn uitzicht met de dag veranderen, nu de bomen hun blad verliezen. Met heimwee denk ik terug aan de zomer, waarin ik doordrenkt was van licht en warmte.</p>
<p class="p2">Nu wordt het iedere dag donkerder om mij heen. Het is donker als ik opsta en steeds vroeger wanneer ik naar bed ga. Dit dagelijkse ritme van donker naar licht en van licht weer terug naar donker brengt ook een ander bewust zijn in mij op gang. Een bewustzijn dat vaker naar binnengericht is en waar de heerlijke herinneringen van deze zomer nog in echoën. Als een toeschouwer kijk ik er naar en ontdek me zelf opnieuw.</p>
<p class="p1">In het komende l’Ouverture weekend dat het thema ‘tocht door het duister’ heeft, vind ik het fijn om samen met anderen  zo’n  moment van inkeer in te gaan. Ik heb daar een aantal schilderijen voor uitgezocht, waaronder ook enkele bladen uit mijn spirituele dagboek. In de jaren ‘84 en ‘85 was er het dagboek van Henri Nouwen wat mij hier toe aanzette. Zijn dagelijks schrijven activeerde mijn eigen bewustwording. Negen maanden lang leefde de schrijver in een leefgemeenschap van trappisten, waar niet gesproken werd. Mijn dagboek is destijds in zijn geheel in de Gooyer Fine Art galerie tentoongesteld.</p>
<p class="p1">De thema’s van de schilderijen in dit weekend  gaan over het verminderen van het licht in onze gedachten en handelingen en het telkens weer kunnen terugvinden van het licht, waardoor in ons leven de verloren glans en sprankeling opnieuw ervaren wordt.</p>
<p class="p1">Op de zondag middag is er weer de mogelijkheid om na het zien van de schilderijen aan de eigen ervaring expressie te geven.  Dit kan via  muziek, een dans, een gedicht of een tekening…een lied misschien? Waarna we nog smikkelen van een maaltijd soep. Mocht je aan de l’Ouverture willen deelnemen op zaterdag of zondag laat het me dan even weten.</p>
<p class="p1">Ook wil ik jullie nog attenderen op het volgende. Op ZONDAG 22 November is er een klank concert van Del Silencio in een lief kerkje van de vrijzinnig geloofgemeenschap  aan de Cesar Francklaan 13 in Huizen. Dit klankconcert begint om 15.00 uur. De entree bedraagt 15 euro. Voor hen die dit ensemble niet kennen en de prachtige klanken nog niet tijdens een l‘Ouverture hebben in gedronken, komen hier de namen van de leden;  Ton Akkermans: gongs, klankschalen en andere percussie Oscar Cano: didgeridoo  Muso: basklarinet. Deze  unieke  combinatie van instrumenten doet een betoverende klankwereld ontstaan die ons terug voert naar de essentie van het leven. Het is de overtuiging  van deze mensen dat stilte de oorsprong van klank is.</p>
<p class="p1">Tijdens dit concert zullen enkele schilderijen van mij aanwezig zijn …ik verwacht zelfs deelnemen  ….want kleuren zijn innig verbonden met de ziel van de klank …..ontstaan in stilte…. zij blijven de komende maanden in het kerkje.</p>
<p class="p2">Voila, wie weet zien we elkaar in Amsterdam of Huizen</p>
<p class="p2">Weet je een inspirerend mooi seizoen toegewenst</p>
<p class="p1">al mijn liefs</p>
<p class="p1">unamore</p>

      </div>
  </article>
  </section> 
  </main>
</body>
</html>