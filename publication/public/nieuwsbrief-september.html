<!DOCTYPE html>
<html lang="en">
<head>
  <meta charset="UTF-8" />
  <title>Nieuwsbrief September</title>
  <meta name="viewport" content="width=device-width,initial-scale=1" />
  <meta name="description" content="" />
  <link rel="icon" href="favicon.png">
  <link rel="stylesheet" href="../assets/styles.css">
  <link rel="stylesheet" type="text/css" href="https://cloud.typography.com/7060374/6317832/css/fonts.css" />
</head>
<body>
 
 <main>
  <section class="small-container">
  <article>
        <img class="thumb" src="" />
       <h1>change Nieuwsbrief September</h1>
       <span class="date">September 2019</span>
      <div>
          <p>lieve mensen, terwijl de hitte zich in mijn huis nestelt, is hier mijn maandelijkse groet. We zijn al in de laatste dagen van augustus, die mooie zonnige oogst maand, waarin de hei in bloei staat en overal nog de bloemen wiegen in de wind en in de voorbije weken zich staande hielden in hevige regens en stormen en een seizoen waarin het fruit rijpt aan bomen en struiken.</p>
<p>Dit is de maand van mijn geboorte. Dankbaar kijk ik terug op al wat mij gegeven werd, ook de meest pijnlijke jaren, die toch zinvol voor mij waren. Door mijn regressies naar vorige levens, krijg ik meer en meer inzicht in mijzelf en zie ik hoe ik mijn karma’s kan oplossen….</p>
<p>In dit leven kreeg ik het talent voor expressie in kunstuitingen mee van mijn ouders en besloot ik mijn leven te wijden aan de schilderkunst in het verlangen de mensen via mijn werk te laten proeven aan de schoonheid van het leven, zoals ik het zelf ervaar en zoals ik mijn vader zag doen. Zij, die mijn werk door de jaren heen volgen, zien hoe mijn inzichten onophoudelijk zich verdiepen in de vele aspecten van het leven zelf.</p>
<p>Velen van jullie weten dat ik op 25 augustus 77 jaar ben geworden. ik vind die twee zevens zo mooi en wil dit dan ook graag met jullie vieren. Ook de l‘Ouverture begint op de zevende en zondag is dan de achtste, die een voorwaartse beweging aangeeft. O het kan niet mooier.</p>
<p>Omdat ik het leven als een groot geschenk zie en daardoor alles daarin ook als een geschenk ervaren kan, verlang ik, zoals ik jullie al eerder liet weten, de komende l’Ouverture op 7- 8 september niet alleen mijn werk te laten zien, maar heb ik een vorm gevonden, waarmee ik mijn werk als een geschenk voor wie daar behoefte aan heeft, kan meegeven. Nu is het wel zo dat niet al mijn werk die mogelijkheid heeft …maar er zal werk bij zijn, dat die mogelijkheid wel heeft. ik ga de komende weken daar naar opzoek.</p>
<p>De l’Ouverture van 7- 8 september wordt dus vooral een viering van mijn verjaardag en het Leven zelf. Het kan zijn dat je mij  “iets”…. wilt meegeven voor in mijn nieuwe fase, wat ik natuurlijk ook heel fijn zal vinden.! ik ben dol op bloemen, muziek en film, zoals je weet.</p>
<p>Het gaan naar een nieuwe fase, kan ook soms loslaten inhouden, zo begrijp ik dat voor mijzelf, op deze wijze afstand doen van enkelen van mijn werk, zie ik daardoor als zinvol.</p>
<p>lieve jij, ik wens je te toe, dat je het leven kunt ervaren, als een bijzonder mooi geschenk vanuit de Oerbron van de Schepping, waarin wij leven.  Het is die oneindige Bron van Licht, Intelligentie en Wijsheid die ons allen voedt en waarnaar we, als we daarvoor willen kiezen, ook eens naar kunnen terug keren.</p>
<p>je unamore</p>

      </div>
  </article>
  </section> 
  </main>
</body>
</html>