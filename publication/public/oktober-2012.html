<!DOCTYPE html>
<html lang="en">
<head>
  <meta charset="UTF-8" />
  <title>Oktober 2012</title>
  <meta name="viewport" content="width=device-width,initial-scale=1" />
  <meta name="description" content="" />
  <link rel="icon" href="favicon.png">
  <link rel="stylesheet" href="../assets/styles.css">
  <link rel="stylesheet" type="text/css" href="https://cloud.typography.com/7060374/6317832/css/fonts.css" />
</head>
<body>
 
 <main>
  <section class="small-container">
  <article>
        <img class="thumb" src="" />
       <h1>change Oktober 2012</h1>
       <span class="date">October 2012</span>
      <div>
          <p class="p1">Lieve mensen</p>
<p class="p2">Regenbogen verschenen aan de hemel, in de dagen dat met enorme wind en regenvlagen de herfst ons land binnen trok. Ze snelde door steden, joeg door straten, woei de takken van de bomen en nam zelfs intrek in onze huizen. Zo is het gegaan. In enkele dagen tijd. Slechts een paar foto’s en de zon herinneren mij aan de zomer. Voortaan knoop ik mijn jas dicht als ik naar buiten ga.</p>
<p class="p2">Voor het komende l’Ouverture weekend 6 -7 oktober heb ik een greep gedaan uit mijn collectie schilderijen, die ik in de eerste 20 jaar van mijn schilderend leven maakte. Eerst in Loosdrecht en later in Amsterdam. Nu ik zo terug kijk op mijn leven kwam de behoefte op om een l’Ouverture te wijden aan deze beginperiode. Een fase waarin ik vooral bezig was mij zelf en het leven te ontdekken. Toen ik eenmaal meer inzicht kreeg in wat voor mij “mens zijn ” inhoudt, veranderden de onderwerpen in meer universelere thema’s. Een aantal daarvan laat ik in de volgende l’Ouverture zien.</p>
<p class="p2">Het schilderij van “De liefde van de zon voor de maan en die van de maan voor de zon”, zal daar niet bij zijn, evenmin “ De grote Markt in Brussel &#8221; Beide werken hebben een nieuw thuis gekregen.</p>
<p class="p2">Tot slot kan ik melden dat er bij <a href="http://www.aurora-productions.com/">Aurora Productions</a> 4 nieuwe ansichtkaarten gedrukt zijn. Vanaf nu zijn te koop in winkels, waar de molens de kaarten van Aurora Productions in hun collectie hebben. Een mooie kleurrijke herfst wens iedereen toe. unamore</p>

      </div>
  </article>
  </section> 
  </main>
</body>
</html>