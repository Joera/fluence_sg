<!DOCTYPE html>
<html lang="en">
<head>
  <meta charset="UTF-8" />
  <title>Augustus 2014</title>
  <meta name="viewport" content="width=device-width,initial-scale=1" />
  <meta name="description" content="" />
  <link rel="icon" href="favicon.png">
  <link rel="stylesheet" href="../assets/styles.css">
  <link rel="stylesheet" type="text/css" href="https://cloud.typography.com/7060374/6317832/css/fonts.css" />
</head>
<body>
 
 <main>
  <section class="small-container">
  <article>
        <img class="thumb" src="" />
       <h1>change Augustus 2014</h1>
       <span class="date">August 2014</span>
      <div>
          <div>
<p>Lieve mensen</p>
<p>De zomer maanden glijden langzaam weg uit ons dagelijks leven<br />
ik heb er van genoten<br />
iedere dag was er wel de zon<br />
o wat een weelde<br />
overal dat heerlijke licht en die warmte<br />
al die schoonheid aan bloemen, mensen en geurende kleuren om ons heen<br />
het zingen van de vogels ….<br />
o ik hoop dat we er nog lang van kunnen genieten.</p>
<p>6 -7 September is er een l ’Ouverture weekend<br />
het is een l‘ouverture van leven in Schoonheid, waarin iedereen vrij is in het komen en gaan,<br />
tussen 13.00 uur en 17.00 uur.</p>
<p>Te midden van de schilderijen verlang ik dat weekend mijn nieuwe levensjaar in te gaan. en een nieuwe start te maken in dienst van het Licht, de schoonheid en de liefde</p>
<p>Al ruim 16 jaar draag ik de naam unamore.<br />
Een naam die vraagtekens oproept en mij dagelijks uitnodigt de liefde te ontdekken.</p>
<p>Ik ben blij met die naam, want daardoor leer ik telkens iets over de kwaliteit van het licht dat ieder mens in zich draagt. Ik heb deze mogelijkheid duidelijk nog nodig. Soms zie ik slechts een klein vlammetje, maar het kan me ook overkomen dat ik de indruk krijg dat de hemel open gaat.</p>
<p>Om meer, ja steeds meer van de liefde te leren, kijk ik ook dagelijks in de spiegel naar mijn eigen ogen. Op deze wijze heb ik gezien dat ik helderheid niet moet verwarren met liefde, waar ik zo gauw toe geneigd ben. Ik hoop dat het kijken naar mij zelf bij kan dragen aan mijn onderscheidingsvermogen. Deze zomer viel me vooral de zachtheid op in de ogen van verliefde mensen. O, dat landschap van liefde is zo uitgestrekt en zo inspirerend voor mij. Al die vormen waarin en waarmee de liefde in ons aanwezig is en zich uit. Iedereen is daar uniek in.</p>
<p>Nu de sluiers om de aarde dunner worden en er meer poorten opengaan, waardoor het Licht ons steeds meer kan bereiken en de duisternis doet verdwijnen, zien we de leugens in onze leefwereld duidelijker. De laatste weken waarin we met zoveel liefdeloosheid worden geconfronteerd op onze moeder aarde en soms ook in het eigen leven en zelfs in ons eigen zelf, ontdek ik dat die liefdeloosheid het verlangen om liefde te zijn bij mij aangewakkerd wordt. Het mij stimuleert het liefdes lichtvonkje in mij te voeden en te laten groeien en te voegen bij al die vonkjes op de aarde, waardoor nu al een heel Licht- netwerk ontstaat en de liefde in de wereld toeneemt.</p>
<p>Mijn allergrootste geluk in dit leven is wel dat ik de liefde kan schilderen, die ik ervaar vanuit de lichtsferen, ook de liefde van de aarde met haar bijzondere krachtplekken, waar zich ooit steden hebben gevormd. In de schilderijen zijn deze energieën dagelijks om mij heen en voeden mij. Is er die verbinding tussen hemel en aarde. ik kan daar zo van genieten. Tijdens de l’ Ouverture weekenden heb ik het geluk deze energieën te delen, soms met jou en wie dat weekend ook kan komen. Weet altijd dat iedereen welkom is! Neem vrienden of vriendinnen mee.! De schilderijen geven ons kracht en inspiratie. Zo&#8217;n middag ervaren we samen hoe verbonden we zijn. Proeven we aan het grote mysterie dat het Leven is.</p>
<p>Ik besef dat ik met mijn schilderijen kan bijdragen aan het spannende evolutieproces  dat we met z’n allen doormaken op onze weg naar de 5e dimensie. Dit vervult me met dankbaarheid en daagt me uit alles wat mij nog in de weg zit aan blokkades op te ruimen. Ik ben niet voor niets in de maand augustus geboren in de energie van het sterrenbeeld de maagd.</p>
<p>Voor wie nog niets over deze weekenden weet: wat informatie<br />
en mocht dat niet genoeg zijn dat is er nog mijn site www.unamore.com</p>
<p>Een l&#8217;Ouverture wordt ieder eerste weekend van de maand gehouden in mijn huis op de Nassaukade 169 B in Amsterdam. Iedere seizoen heeft een keer het thema van leven in schoonheid en is iedereen welkom vanaf 13.00 uur tot 17.00 uur. Dit keer luiden wij mijn nieuwe levensjaar in temidden van mijn schilderijen en genieten en dromen we van een leven van schoonheid voor een heel nieuw jaar. Mocht je er bij kunnen zijn, laat het me weten via een mailtje. Want vanwege de taart en zo is dat wel fijn en mocht je je muziekinstrument mee willen nemen, dan is dat helemaal feestelijk. Voor hen die met de auto willen komen …op zondag is het nog steeds vrij parkeren.</p>
<p>alvast al mijn liefs en een mooie warme zonnige nazomer toegewenst</p>
<p>unamore</p>
</div>

      </div>
  </article>
  </section> 
  </main>
</body>
</html>