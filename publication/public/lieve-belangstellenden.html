<!DOCTYPE html>
<html lang="en">
<head>
  <meta charset="UTF-8" />
  <title>Lieve belangstellenden</title>
  <meta name="viewport" content="width=device-width,initial-scale=1" />
  <meta name="description" content="" />
  <link rel="icon" href="favicon.png">
  <link rel="stylesheet" href="../assets/styles.css">
  <link rel="stylesheet" type="text/css" href="https://cloud.typography.com/7060374/6317832/css/fonts.css" />
</head>
<body>
 
 <main>
  <section class="small-container">
  <article>
        <img class="thumb" src="" />
       <h1>change Lieve belangstellenden</h1>
       <span class="date">January 2012</span>
      <div>
          <p class="p1">De dagen lengen, de vogels zingen, we voelen de lente naderen….</p>
<p class="p1">De lente van een bijzonder jaar.</p>
<p class="p1">Want veel zal er gaan veranderen, zo laten de engelen en onze Gidsen vanuit de Bron van ‘Al dat is’  ons weten. Zij zijn het ook die ons begeleiden in deze overgangstijd bij onze eerste stappen in het Aquarius tijdperk. Hoe al die positieve veranderingen tot stand zullen komen is mij een raadsel. Maar ik vertrouw hen. In het hier en nu van de puinhoop waarin we leven kunnen we zelf ook mee de omslag maken, zo begrijp ik hen. Ik zie om mij heen dat velen daar in hun eigen leven al mee bezig zijn. Ja, overal op de aarde.</p>
<p class="p1">Ondanks de sterke tegenkrachten, verpakt in wetten om alles bij het oude te laten.<br />
Ik begrijp dat we nog door een grote dikke zure appel heen moeten bijten. De gevolgen van hoe wij op aarde geleefd hebben, leven na leven, worden pijnlijk zichtbaar en vragen om aandacht en het vinden van een nieuw evenwicht met  haar en vooral ook met liefde voor onszelf en de mensen met wie we nu op de aarde leven.</p>
<p class="p1">Laten we zo aan het begin van een verrassend en veel belovend jaar daarom een l’Ouverture beleven met het thema: Leven in Schoonheid.</p>
<p class="p1">Ieder seizoen komt dit thema een keer terug. Zodat je als bezoeker ook eens de mogelijkheid hebt zelf wat rond te kijken op een tijdstip dat het je uitkomt, tussen 13.00 uur en 17.00 uur.</p>
<p class="p1">Ook kan deze l ‘Ouverture een mooie gelegenheid zijn om anderen met mijn werk kennis te laten maken. Neem ze mee.</p>
<p class="p1">Ik zal mijn huis vol hangen met schilderijen…vele zullen tegen de muur staan…zodat je er in snuffelen kunt …kijken …voelen … Aan de tafel beneden is ruimte voor een goed gesprek. Een gesprek zoals Rob Riemen zo mooi over schrijft in zijn boekje &#8216;De adel van de geest, een vergeten ideaal&#8217;, dat mij uit het hart gegrepen is.</p>
<p class="p1">Deze l‘Ouverture is geschikt om kaarten te kopen<br />
of wellicht een ingelijste fotoprint; (130 euro)<br />
Maar natuurlijk ook voor het kopen van een schilderij.<br />
(vanaf 1000 euro en de grotere bedragen via  termijnen)<br />
Ook zijn er cahiers met teksten van mij over de steden Amsterdam en Berlijn,<br />
over mijn reis door Portugal, die mij dichter bij de vele aspecten van Maria bracht.<br />
Het cahier over de stad Parijs nu ook uit. (cahiers 10 euro)</p>
<p class="p1">In dit weekend is volop ruimte om je vragen aan mij te stellen.<br />
Misschien wil je meer weten over het maken van een persoonlijk schild of een masterclass ?</p>
<p class="p1">Voor nu al mijn liefs en vertrouwen.</p>

      </div>
  </article>
  </section> 
  </main>
</body>
</html>