<!DOCTYPE html>
<html lang="en">
<head>
  <meta charset="UTF-8" />
  <title>Nieuwsbrief November</title>
  <meta name="viewport" content="width=device-width,initial-scale=1" />
  <meta name="description" content="" />
  <link rel="icon" href="favicon.png">
  <link rel="stylesheet" href="../assets/styles.css">
  <link rel="stylesheet" type="text/css" href="https://cloud.typography.com/7060374/6317832/css/fonts.css" />
</head>
<body>
 
 <main>
  <section class="small-container">
  <article>
        <img class="thumb" src="" />
       <h1>change Nieuwsbrief November</h1>
       <span class="date">November 2018</span>
      <div>
          <div>lieve Mensen</div>
<div>
<p>De bomen op de kade laten hun prachtig herfstooi langzaam los, en ik ?</p>
<p>Ik trek meer laagjes kleren aan. In de winkels zie ik al spruitjes en boerenkool liggen en herinner mij de geur en de smaak van dampende ovenschotels. o het is weer zo ver, we gaan een nieuw seizoen in, maar ik aarzel nog om spruitjes te kopen …Ik merk dat ik een beetje moeite heb met afscheid nemen van de zomer en ja ook van Charles Aznavour, die nu niet meer onder ons is. Wat een geluk ! dat hij ons zijn stem heeft achter gelaten op platen en cd’s en you tube filmpjes. In alle seizoenen was hij bijna een eeuw lang aanwezig of het nu zomer was of winter en daardoor ook in de seizoenen van mijn eigen leven.</p>
<p>In de jaren zestig tijdens mijn eigen lente op mijn atelier in Loosdrecht en later in Amsterdam en nu in de herfst van mijn mooie leven aan de Nassaukade. Het was vooral de klank van zijn stem en de melodieën van zijn chansons die mij begeleiden en konden troosten bij al de facetten van de liefde en al dat waar ons leven rijk aan is. Die ontembare levenskracht in hem voedde ook mij.</p>
<p>Charles Aznavour was “for me formidable”</p>
<p>De komende l’Ouverture op 3-4 november gaat over mijn serie voor Brussel uit 2002, de tweede stad van mijn zeven steden project. Niet alle werken zijn daarvan nog in mijn bezit. Daarom laat ik ook nog andere werken uit die tijd zien, zoals enkele werken over Mohammed de Profeet.</p>
<p>Ik exposeerde daar in de koepel van de Koekelberg Basiliek 80 werken. Ook de zonen uit de Jacob familie deden mee.  Aan de Koekelberg Basiliek werd gebouwd vanaf 1905 tot 1970 en is een meesterwerk van Art Deco. Het is op vijf na de grootse kerk op aarde. Het initiatief daartoe werd genomen door koning Leopold II van Belgie. Hij was sterk onder de indruk van de Sacré- Coeur, de basiliek op de heuvel Montmatre in Parijs. Hij besloot om ook in Brussel een dergelijk godshuis te laten bouwen naar aanleiding van de 75e verjaardag van de Belgische Onafhankelijkheid.</p>
<p>Helaas is dit gebouw geplaatst op een plek van de aarde, waar verscheidene krachtige energie lijnen samen komen en waar in oude tijden mensen door dit onderaards circuit van licht met anderen over de hele wereld in contact konden zijn. Op deze oude communicatie plek werd een betonnen deksel geplaatst. De energie welke vanuit de aarde het leven van mens en dier, ja heel natuur voedt is daar afgedekt. ik durf te beweren dat daardoor o.a het communiceren van het Europese parlement in Brussel moeizaam verloopt.</p>
<p>Het was een bijzondere tijd voor mij en mijn werk.</p>
<p>Lieve jij, ik wens je een mooi begin van een nieuw seizoen</p>
<p>Al mijn liefs</p>
<p>unamore</p>
</div>

      </div>
  </article>
  </section> 
  </main>
</body>
</html>