<!DOCTYPE html>
<html lang="en">
<head>
  <meta charset="UTF-8" />
  <title>Nieuwsbrief Augustus</title>
  <meta name="viewport" content="width=device-width,initial-scale=1" />
  <meta name="description" content="" />
  <link rel="icon" href="favicon.png">
  <link rel="stylesheet" href="../assets/styles.css">
  <link rel="stylesheet" type="text/css" href="https://cloud.typography.com/7060374/6317832/css/fonts.css" />
</head>
<body>
 
 <main>
  <section class="small-container">
  <article>
        <img class="thumb" src="" />
       <h1>change Nieuwsbrief Augustus</h1>
       <span class="date">August 2020</span>
      <div>
          <p>Lieve mensen</p>
 <p>Volgende maand wil ik weer beginnen met de maandelijkse l’Ouverture weekenden en wel op 1-2 augustus. Het is alweer lang geleden in 2000, dat ik met deze weekenden begon.Ik had de behoefte een plek te creëren, waarin het kijken naar kunst, ons wat dichter bij een belangrijk aspect zou brengen van wat kunst in mijn ogen kan zijn, ja misschien wel het belangrijkste.</p>
<p>Uit mijn ervaring dat kunst meer is, dan materie en de behoefte nog steeds in de mensheid aanwezig om ook via de kunsten de verbinding met de Bron van het Leven te ervaren, dacht ik er goed aan te doen om een mogelijkheid te scheppen, waarin we ook via de kunst aan het goddelijke van het leven kunnen proeven. En zo ontstond de l'Ouverture die als het ware een aanleiding kan zijn tot een communicatie met je zelf en vandaar uit met anderen. Alleen al door te kijken naar een schilderij  ontmoet je zelf, je eigen emoties en gevoelens. Tijdens zo'n middag vertelt het schilderij niet alleen iets over mij, maar altijd ook iets over jou aan jou eigen zelf.</p>  <p>Bij muziek gaat dit vaak makkelijker dan bij een schilderij. Klank is er op het moment van ontstaan. Daarna is het weg. Klank heeft geen materie. Maar zodra ik schilder ontstaat er materie  …leg ik iets vast …het is het lied van mijn ziel en de kleuren, die ik kies, zijn daar een vertaling van. Het is als een ouverture van een muziek stuk. Zij die er naar kijken kunnen zich er mee vertrouwd voelen of niet. Maar wanneer ze iets van hun eigen lied daarin terug kunnen vinden kan het aan hun eigen lied nieuwe klanken toevoegen. Die wisselwerking leidt ons op zo'n middag in een mooie intieme verbinding met elkaar en daardoor ook naar de Bron van het Leven zelf.</p>  <p>Tijdens de l’Ouverture laat ik een voor een de schilderijen zien, zodat we de tijd hebben om er mee te communiceren en zo ook met ons eigen lied, dat wij in ons meedragen.</p>  <p>Het komende l’Ouverture weekend laat ik het werk zien dat ik tijdens de lockdown maakte over mijn bewustwording van de sfeer waarin wij leefden….en leven.</p>   <p>Voor wie meer info over een l’Ouverture wil weten. Zij wordt ieder eerste weekend van de maand gehouden.Een l’Ouverture begint tussen 13.30 en 14.00 uur. Daarna is er een inleiding en eindigt meestal tussen 16.00 uur - 16.30 uur.</p> <p>Op zondag is er na afloop een zelfgemaakte soep, voor wie mee wil eten, omdat na het zien van de schilderijen het altijd plezierig is nog even samen te kunnen zijn. Wel is het is fijn voor mij, als je van te voren laat weten of je komt. Mocht je een vrijwillige bijdrage willen geven, dan is dat natuurlijk welkom. Daarvoor staat een mandje klaar.</p>  <p>lieve jij, ik wens je toe dat je in vrijheid je leven kunt realiseren, je intuïtie daarbij volgt, terwijl je mee buigt met het beleid van onze regering. Vertrouw je intuïtie, het is je gids en enigste zekerheid en steun in deze chaotische wereld, waarin angst voor controle verlies en de dood vaak de leefsfeer bepaalt.</p>   <p>Ontvang al mijn liefs en vertrouwen.</p>  <p>Je unamore</p>
      </div>
  </article>
  </section> 
  </main>
</body>
</html>