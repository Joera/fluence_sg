<!DOCTYPE html>
<html lang="en">
<head>
  <meta charset="UTF-8" />
  <title>Februari 2013</title>
  <meta name="viewport" content="width=device-width,initial-scale=1" />
  <meta name="description" content="" />
  <link rel="icon" href="favicon.png">
  <link rel="stylesheet" href="../assets/styles.css">
  <link rel="stylesheet" type="text/css" href="https://cloud.typography.com/7060374/6317832/css/fonts.css" />
</head>
<body>
 
 <main>
  <section class="small-container">
  <article>
        <img class="thumb" src="" />
       <h1>change Februari 2013</h1>
       <span class="date">February 2013</span>
      <div>
          <p class="p1">Lieve mensen</p>
<p class="p1">Even was ons neder- landje overdekt met sneeuw. Hier in Amsterdam zelfs met een hele dikke laag. Mijn ramen aan de kadekant  waren zelfs een keer in de vroege morgen onderaan met ijsbloemen versiert. Ze sprankelden in het licht van de kaarsen. Het was echt winter en ik liep met atracks aan mijn schoenen op de vaak ijsgladde stoepen. Het komende weekend, zoals aangekondigd, wil ik wijden aan een oud verhaal van duizenden jaren geleden. Een verhaal over de familie van Jacob, zoals dat nog in de bijbel te lezen staat.</p>
<p class="p1"> In 1997 kreeg ik voor mijn verjaardag een channeling cadeau bij Jhatdten Jewall uit Vancouver B.C. Ik vroeg toen wat ik zou kunnen bijdragen in het oplossen van het schrijnende conflict tussen de Zionisten en het Palestijnse volk over een leefgebied. Het antwoord wat mij toen gegeven werd was de zonen en de ene dochter van Jacob te schilderen. Jaren heb ik daar aan gewerkt op papieren van 63 x 53 cm. Ik schilderde zoon voor zoon, daarbij begeleid door Anouk Plantinga, die de energievelden van de zonen voor mij channelde. Ook wel door anderen en ik maakte mijn eigen tijdreizen. Het waren boeiende jaren waarin wij verrassende inzichten ontvingen over deze nomade familie, die in de gebieden van het midden oosten rondtrokken.</p>
<p class="p1">De figuur van Jakob en zijn familie komt in vele religies voor. Het eerste boek van de bijbel verhaalt hoe zijn zonen de stamvaders van de 12 stammen van Israël werden. In de Koran wordt Jakob een profeet genoemd en voor de kabbalist staat hij symbool voor de mens in zijn evolutie. Voor hen zijn wij nu in de tijdlijn van Jozef aangekomen. Er zijn ook groeperingen, die hen zien als de dragers van de mannelijke aspecten van God. De dochter draagt de vrouwelijk aspecten van God.</p>
<p class="p1">Bij het herontdekken van onze goddelijke roots kunnen mijn schilderijen over deze zonen en de ene dochter wellicht een bijdrage leveren. Naast deze schilden die ook op mijn site te zien zijn, wil ik in dat weekend ook mijn laatste drie werken laten zien. Zij gaan over het kosmisch vrouwelijke energieveld en dat van de man en hoe zij daar in evenwicht aanwezig zijn.Tijdens het schilderen vertrok ik op een esoterische reis naar deze energievelden. De engelen, die de handen en voeten van God zijn, zo begrijp ik gebruikten bij de schepping van de mens deze krachten.</p>
<p class="p1">Dat was wel heel lang geleden. Het was nadat God dacht laat ons de mens scheppen. Andere goden trachten hem daarbij te waarschuwen vanwege de vrije wil die God de mens wilde meegeven, zoals hij ook bij de engelen had gedaan.Toch besloot God dat het goed was en gaf aan de mens vrij spel.</p>
<p class="p1"><a href="http://unamore.com/app/uploads/2014/07/e-kunstvesper_500.jpg"><img class="alignnone size-full wp-image-1037" src="http://unamore.com/app/uploads/2014/07/e-kunstvesper_500.jpg" alt="e-kunstvesper_500" width="500" height="693" srcset="https://unamore.com/admin/wp-content/uploads/2014/07/e-kunstvesper_500.jpg 500w, https://unamore.com/admin/wp-content/uploads/2014/07/e-kunstvesper_500-216x300.jpg 216w" sizes="(max-width: 500px) 100vw, 500px" /></a></p>
<p class="p2">De l’Ouverture agenda</p>
<p class="p1"><b>2-3 Februari  l’Ouverture</b>  met als thema de kosmische Goddelijke mannelijke en vrouwelijke Levenskracht naar aanleiding van het verhaal van de zonen en de ene dochter van Jacob</p>
<p class="p1">Graag ruim voor 14.00 uur binnen komen.<br />
De  inleiding begint om 14.00 uur. Ook is het fijn als je van te voren kunt laten weten of je komt .Vooral voor de zondag is dit belangrijk vanwege de afsluiting met soep na het vrije expressie uur. Voor info over het vrije expressi uur zie mijn site bij ‘weekenden’.  Vanwege het Jacob verhaal zal ik een stevige linzen soep maken.</p>
<p class="p1">In de maand februari zijn enkele schilderijen van mij te zien in de Nassaukerk in Amsterdam.<br />
zie daarvoor op  hun site <a href="http://www.nassaukerk.nl/">http://www.nassaukerk.nl</a>.<br />
Naast de tentoongestelde werken worden twee bijzondere momenten georganiseerd.</p>
<p class="p1"><b>10 februari  om 16.00 uur.</b>  Op deze zondagmiddag is er de kunstvespers<br />
met het thema “de Engel van Amsterdam “<br />
waar ik ook enkele verdichte notities voorlees bij mijn schilderijen<br />
Caroline Ansink zal op haar fluit improviseren bij de schilderijen.<br />
Dominee  Klaas Holwerda komt met enkele passages uit de bijbel,die gaan over de aanwezigheid van Engelen op aarde.</p>
<p class="p1"><b>25 februari om 20.00 uur.</b>  Op deze maandagavond zal er in de Nassaukerk een gesprek met mij plaats vinden en hoop ik o.a. te kunnen vertellen wat voor mij een schilderij is en hoe het bij tot stand komt.</p>
<p class="p1">Mocht je bij deze gebeurtenissen aanwezig willen zijn dan zou ik dat fijn vinden, niet alleen voor de mensen van die kerk, die mij het woord te geven maar ook voor mij zelf.  Misschien heb ik eeuwen geleden wel de beelden uit de kerk gewenst en mee kapot gemaakt. Nu geef ik mijn schilderijen daar weer een plaats. Weliswaar voor even…. want na mij komt er weer een andere kunstenaar. Dit is Titus de Jong.</p>
<p class="p1"><b>2 – 3  Maart  Vertrouwen </b></p>
<p class="p1"><b>5 – 6  April  Leven in Schoonheid</b></p>
<p class="p1">Wens je een  fijne mooie warme zonovergoten winter tijd</p>
<p class="p1"> unamore</p>

      </div>
  </article>
  </section> 
  </main>
</body>
</html>