<!DOCTYPE html>
<html lang="en">
<head>
  <meta charset="UTF-8" />
  <title>Februari 2014</title>
  <meta name="viewport" content="width=device-width,initial-scale=1" />
  <meta name="description" content="" />
  <link rel="icon" href="favicon.png">
  <link rel="stylesheet" href="../assets/styles.css">
  <link rel="stylesheet" type="text/css" href="https://cloud.typography.com/7060374/6317832/css/fonts.css" />
</head>
<body>
 
 <main>
   <section id="home_gallery" class="large-container">

   </section>
  <section class="small-container">
  <article>
        <img class="thumb" src="" />
       <h1>change Februari 2014</h1>
       <span class="date">February 2014</span>
      <div>
          <p class="p1">Lieve mensen</p>
<p class="p1">De komende l’Ouverture in het weekend van 1-2 Februari gaat over de aarde en wij mensen die op haar leven. Nu wij allen steeds meer en ook dieper geraakt worden door de aquarius energie, die als een ochtend zon nu boven de horizon uitsteekt, is het zo heerlijk om te zien, dat we steeds minder vaak als een kip zonder kop rondrennen.</p>
<p class="p2">Degene die het land besturen of de banken ja, waar dan ook de baas spelen, worden geconfronteerd met het feit dat de touwtjes breken of verslappen, waarmee zij eens konden heersen. Ze worden overstelpt met petities en rechtszaken, zodat ze wel moeten toegeven aan de wensen van velen, van wie het hart zich heeft geopend voor de aarde en zijn medemens. Onze leidinggevenden worden steeds minder vertrouwd. Op alle terreinen.</p>
<p class="p1">Ook in de gezondheidzorg en bij het zoeken naar olie, gas en stroom en andere delfstoffen en het beheren van geld en ons voedsel. Wij kippen in de ren of in het open veld laten deze hanen kraaien en volgen  onze eigen intuïtie, onze alternatieve genezers en bewaren ons geld  weer in een oude sok. We verzamelen en bundelen wekelijks duizenden handtekeningen en warempel er verandert al het een en ander in onze wereld, zoals wij dat willen.</p>
<p class="p1">We gaan ons kracht voelen en onze mogelijkheid om een andere wereld op deze aarde te scheppen. We roepen de engelen daarbij aan en merken dat die steunen. We zijn niet meer alleen in het drijfzand van de hoogmoed, als we onze goddelijke roots eren. We durven weer te dromen en creëren allerlei mogelijkheden om ze te realiseren. Het enthousiasme neemt toe onder de jeugd. Ze laten zich niet inperken door de crisissfeer, waarin de wereld zich bevindt of komen op hun manier in opstand.</p>
<p class="p1">Ik hoop dat de schilderijen die ik voor deze l’Ouverture heb uitgezocht ons een stimulans mee geven om door te gaan op onze weg naar realisatie van wie wij in werkelijk zijn, als mens op deze aarde.</p>
<p class="p1">Sonja Ortmans, die vorig jaar na haar l’Ouverture over &#8216;recht uit het hart&#8217; het zinvol vond om in de lente van dit jaar nog een keer via de schilderijen over haar boek te vertellen is inmiddels een nieuw boek aan het schrijven. Ze schrijft het  voor de jeugd en het gaat over Spinoza. Ze zit daar midden in. Ik heb al een paar hoofdstukken gelezen en er van genoten. Nu is het niet goed, zoals je wel zult begrijpen voor haar creatieve proces om weer even terug te keren naar haar vorige boek.</p>
<p class="p1">Maar dan is er Tilly Dinger, die ons over haar boek &#8216;Chakra wandelingen. De natuur als spiegel&#8217;, uitgegeven door Altamira / Becht wil vertellen. Ook zij zal dit doen aan de hand van mijn schilderijen. Zij komt op 5-6 mei. Mocht haar boek je belangstelling gewekt hebben dan kun je het die middag aanschaffen.</p>
<p class="p1">Lieve groet van unamore</p>

      </div>
  </article>
  </section> 
</main>
</body>
</html>