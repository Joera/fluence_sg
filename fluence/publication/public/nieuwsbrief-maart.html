<!DOCTYPE html>
<html lang="en">
<head>
  <meta charset="UTF-8" />
  <title>Nieuwsbrief Maart</title>
  <meta name="viewport" content="width=device-width,initial-scale=1" />
  <meta name="description" content="" />
  <link rel="icon" href="favicon.png">
  <link rel="stylesheet" href="../assets/styles.css">
  <link rel="stylesheet" type="text/css" href="https://cloud.typography.com/7060374/6317832/css/fonts.css" />
</head>
<body>
 
 <main>
   <section id="home_gallery" class="large-container">

   </section>
  <section class="small-container">
  <article>
        <img class="thumb" src="" />
       <h1>change Nieuwsbrief Maart</h1>
       <span class="date">March 2019</span>
      <div>
          <p>Lieve mensen</p>
<p>Een lente fee heeft met krokusjes op de pleinen en in de tuinen gestrooid. Gele en paarse krokusjes, ook al met narcissen, heb ik gehoord. Ze stralen van vertrouwen en ik vang het op en ik niet alleen. De sfeer in de trams en in de winkels en op straat verandert. De mensen zijn opener en er zijn er al die hun jas thuis laten.</p>
<p>In het komende l’Ouverture weekend  2- 3 maart laat ik mijn werken zien uit de serie die ik voor Berlijn maakte. Al de seizoenen heb ik daar meegemaakt……in de tientallen vele dagen dat ik daar logeerde bij vrienden of in hun huis mocht wonen, omdat zij er zelf niet waren. Nooit eerder was ik in Berlijn geweest. Er was zelfs een soort van weerzin om daar naar toe te gaan …maar ik begreep dat deze stad bij het zeven steden project hoorde en dat ik haar ziel mocht ontdekken op mijn heel eigen manier. En dat heb ik gedaan en ben zelfs van de stad gaan houden. Voor mij was de stad als een land zo groot, zelfs met een bos waarin beren nog leven. Overal in Berlijn is wel natuur en de straten zijn breed en lang. De gebouwen zijn vaak groot evenals de huizen. Via een enorm metronet bezocht ik de vele wijken, keek mijn ogen uit en ervoer dat iedere wijk een heel eigen sfeer kende. Rond de Brandenburger Tor werd ik de kracht van de zon gewaar …..en rond die Gedachteniskirche de maan. De stad begon mij steeds meer te fascineren. In de lente maakte ik een lange boottocht over de Spree. Ook werd ik de energie gewaar van de beschermgeest van Berlijn. Hij vergezelde mij dikwijls tijdens mijn wandelingen door die immense stad. Tot mijn verrassing ontmoette ik voor mijn werk de juiste mensen en zij vertelde mij ook graag over hun leven in deze gewonden stad. In hen allen zong een fragment van het lied van de ziel van Berlijn.</p>
<p>Mocht je toentertijd in 2008 de expositie hier in de stad op het Prinsen eiland of in Berlijn gemist hebben, dan heb je nu een mogelijkheid om nog veel werken uit de serie te zien.Zelf ben ook heel benieuwd naar wat ze mij nu te vertellen hebben.</p>
<p>lieve jij, ik wens je een kleurrijke lente toe, die ook jou kan inspireren bij het verwezenlijken van je dromen, zoals zij ook de aarde weer heeft geïnspireerd. Hoe liefdevol en mooi is de schepping waarin wij hier op aarde leven. O die weergaloze hemelse kunstenaars wat een wondermooie schoonheid hebben ze gecreëerd en dan durf ik ook nog te schilderen &#8230;met alle beperking die in mij is, vertrouwende dat het ook Gods wens is.</p>
<p>Unamore</p>

      </div>
  </article>
  </section> 
</main>
</body>
</html>