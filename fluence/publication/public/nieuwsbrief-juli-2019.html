<!DOCTYPE html>
<html lang="en">
<head>
  <meta charset="UTF-8" />
  <title>Nieuwsbrief Juli 2019</title>
  <meta name="viewport" content="width=device-width,initial-scale=1" />
  <meta name="description" content="" />
  <link rel="icon" href="favicon.png">
  <link rel="stylesheet" href="../assets/styles.css">
  <link rel="stylesheet" type="text/css" href="https://cloud.typography.com/7060374/6317832/css/fonts.css" />
</head>
<body>
 
 <main>
   <section id="home_gallery" class="large-container">

   </section>
  <section class="small-container">
  <article>
        <img class="thumb" src="" />
       <h1>change Nieuwsbrief Juli 2019</h1>
       <span class="date">July 2019</span>
      <div>
          <p class="p1"><span class="s1">lieve Mensen</p>
<p>Toen ik aan deze maandelijkse groet begon was het een zon overgoten dag. Over heel ons land hing een verstilde atmosfeer …..een sfeer die mij de uren van een siësta deed herinneren in de meer zuidelijke landen. Volop zomer is het nu …..wat een genot, dit te ervaren nu de natuur zo weelderig is. De bermen en tuinen staan vol bloemen. Als ik in de trein zit, zie ik dat de weilanden er verlaten bij liggen met hier en daar een groepje koeien en schapen …..en besef ik dat al de dieren geregistreerd zijn en opgeborgen in schuren en dossiers. Ook de wolfjes die nu in ons land geboren zijn en zo als jij en ik. Maar gelukkig zijn we tamelijk vrij in dit lage landje aan de zee. Hoe zal hier geleefd worden over een eeuw? Hoe en waar wonen de mensen dan en hoe leven ze samen met dieren en welke ? Daar wordt wel al over nagedacht door velen en ook uitgeprobeerd hoe we beter en natuurlijker met de aarde en ook met elkaar kunnen omgaan. ik kan vol vertrouwen raken, als ik over nieuwe initiatieven hoor of lees …</p>
<p>Hoe wij mensen onze leefwereld creëren vind ik boeiend om gade te slaan en dan ook te zien hoe dit mijn bewustzijn beïnvloedt.  Daar gaat de komende l’Ouverture over op zaterdag 6 en zondag 7 juli. Dat weekend laat ik werken op papier zien, die ik in 2012 -2013 maakte nl. van een boek, van Janneke Monshouwer. Ze schreef een drieluik met informatie over de wereld waarin wij leven en die niet zo belicht werd in de media.<br />
</span></p>
<p class="p1"><span class="s1">Voor wie meer wilt weten over de l&#8217; Ouverture. </span><span class="s1">Zij wordt ieder eerste weekend van de maand gehouden. Een l’Ouverture begint tussen 13.30 en 14.00 uur. Daarna is er een inleiding en eindigt meestal tussen 16.00 uur &#8211; 16.30 uur. Op zondag is er na afloop een zelfgemaakte soep, voor wie mee wilt eten, omdat na het zien van de schilderijen het altijd plezierig is nog even samen te kunnen zijn. Wel is het is fijn voor mij, als je van te voren laat weten of je komt. Mocht je een vrijwillige bijdrage willen geven, dan is dat natuurlijk welkom. Daarvoor staat een mandje klaar.</p>
<p>Mocht je in de komende maanden de vrijheid hebben en de mogelijkheid om even los komen van je dagelijks leven …er afstand van te nemen…. dan wens ik je een heerlijk ontspannen en inspirerende tijd toe met veel geluk en vooral ook plezier<br />
</span><span class="s3"><br />
unamore</span></p>

      </div>
  </article>
  </section> 
</main>
</body>
</html>