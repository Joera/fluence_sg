<!DOCTYPE html>
<html lang="en">
<head>
  <meta charset="UTF-8" />
  <title>September 2014</title>
  <meta name="viewport" content="width=device-width,initial-scale=1" />
  <meta name="description" content="" />
  <link rel="icon" href="favicon.png">
  <link rel="stylesheet" href="../assets/styles.css">
  <link rel="stylesheet" type="text/css" href="https://cloud.typography.com/7060374/6317832/css/fonts.css" />
</head>
<body>
 
 <main>
   <section id="home_gallery" class="large-container">

   </section>
  <section class="small-container">
  <article>
        <img class="thumb" src="" />
       <h1>change September 2014</h1>
       <span class="date">September 2016</span>
      <div>
          <p>lieve mensen,</p>
<p>Het was nog in de jaren voor 1996 dat Lahe’ena’e Gay, een jonge sjamanka vrouw uit Hawaii, namens de oude volken naar Nederland kwam met het verzoek in Rotterdam een 10 daagse conferentie en symposium te organiseren.<br />
De Elders van de oude volken waren zeer bezorgd over de situatie van de aarde. Zij verlangden hun wijsheid en inzichten en praktische kennis te delen met die Europeanen die leiding gaven aan sociale, culturele, medische, economische en educatieve infrastructuren. Totaal zouden daarvoor 500 mensen worden uitgenodigd. Prinses Irene van Lippe Biesterveld zat ook in het bestuur. De maand Mei werd ervoor uitgekozen.   </p>
<p>Naast hen die leiding gaven aan de voorbereiding van deze internationale conferentie waren er vele enthousiaste vrijwilligers dagelijks aan het werk.</p>
<p>Deze beweging van toenadering van de oude inheemse volken waaronder o.a de Maoris, de Aboriginals, de Hopi’s, de Yamanani en ach nog vele vele andere stammen raakte mij enorm. Ik verlangde daarbij te zijn. Zo ontmoette ik de sjamanka uit Hawaii en zij kwam bij mij thuis, waar zij mijn schilderijen zag. Zij keek mij aan en vroeg mij van alle stammen die zouden komen een schild te maken. En voor de affiche al de stammen daarin samen te voegen. De conferentie zou in 1996 plaats vinden.</p>
<p>Ik voelde mij diep in mijn hart aangesproken en ben dat gaan doen.<br />
Helaas bleek enkele maanden voor de conferentie dat bij vele Elders van de oude stammen het vertrouwen in de dialoog met ons blanken gaande weg verloren was gegaan en moest de conferentie afgeblazen worden.<br />
We hebben veel gehuild. en schaamte gevoeld.</p>
<p>Later exposeerde ik mijn serie van de stammen bij de Gooijer Art Gallery in Doesburg</p>
<p>Gelukkig dringt de alarmerende situatie waarin de aarde verkeerd meer en meer tot de mensen door en zo werden er  vorig jaar in Parijs door vele landen eindelijk een paar concrete afspraken gemaakt om het getij te keren. </p>
<p>De komende l’Ouverture op 3 &#8211; 4 september gaat over dit verlangen van de inheemse volken. Hoe ik destijds te werk ben gegaan zal ik uitvoerig uit de doeken doen. Een aantal schilderijen heb ik nog in mijn bezit en kan ik laten zien en er zijn ook dia’s van deze werken.  Wat ik van de inheemse volken heb mogen leren is zo interessant dat ik aan een l’ Ouverture waarschijnlijk niet genoeg zal hebben. Waardoor misschien ook de l’ Ouverture op 1 &#8211; 2 oktober weer gewijd is aan die Inheemse volken.</p>
<p>Mijn energetische portretten of persoonlijke schilden. In november wil ik graag deze schilden weer onder de aandacht brengen. Het zou bijzonder fijn zijn als een aantal van hen voor wie ik ooit een schild maakte, naar deze l’Ouverture willen komen met hun schild. Wie weet lukt het enkelen. </p>
<p>Maar eerst komt nog de l’Ouverture van 3 &#8211; 4 september met de schilden van de stammen en ik verheug me jullie dan welkom te kunnen heten, ook omdat ik op 25 augustus aan een nieuw levensjaar begon. ik wil dan ook tijdens ons samen zijn even aandacht en ruimte geven aan dit kostbare geluk van mens te kunnen zijn, dat ik met jullie deel.</p>
<p>Voor hen die het nog niet weten. Een l’Ouverture begint tussen 13.30 en 14.00 uur. met een kopje thee. (Laat me even weten of je van plan bent te komen). Daarna gaan we naar het atelier, waar ik een voor een de werken laat zien tot een uur of 4. Op zondag is er na afloop voor wie dat wil  een zelfgemaakte soep, zodat we nog een poosje bij elkaar kunnen zijn en nagenieten van een intense middag. Misschien op het balkon onder de ruisende boom. Voor wie een financiële bijdrage wil geven staat beneden op de glazen tafel een mandje klaar.</p>

      </div>
  </article>
  </section> 
</main>
</body>
</html>