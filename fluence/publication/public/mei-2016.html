<!DOCTYPE html>
<html lang="en">
<head>
  <meta charset="UTF-8" />
  <title>Mei 2016</title>
  <meta name="viewport" content="width=device-width,initial-scale=1" />
  <meta name="description" content="" />
  <link rel="icon" href="favicon.png">
  <link rel="stylesheet" href="../assets/styles.css">
  <link rel="stylesheet" type="text/css" href="https://cloud.typography.com/7060374/6317832/css/fonts.css" />
</head>
<body>
 
 <main>
   <section id="home_gallery" class="large-container">

   </section>
  <section class="small-container">
  <article>
        <img class="thumb" src="" />
       <h1>change Mei 2016</h1>
       <span class="date">May 2016</span>
      <div>
          <p>Lieve mensen</p>
<p>De lente is in aantocht.  Langs de grachten kleden de bomen zich in het tere groen voor haar komst, sprankelend en licht. De vogels zingen haar toe. Het is alsof er een poort is open gegaan, na al het verdriet en de schrik van de voorbije maanden over het moordend geweld in de wereld. Een poort voor nieuwe mogelijkheden van liefde en schoonheid.</p>
<p>Ook de l’Ouverture komt er aan</p>
<p>Dit keer op 7- 8 mei. Daarin neem ik jullie mee naar het jaar 1995 toen ik met Saskia Bosman en Anneke Barger afreisde naar Egypte om daar in een tuin in de fayoum vallei nabij het Gizeh plateau een Earthgate te plaatsen. Je kunt het als een kunstwerk van koperen bollen en staven zien en dat zo hoog is, als ik klein ben. Er hangt een prachtig groot kristal in. Maar het is meer dan dat. Het Earthgate project is een van de wereldwijde Aarde healing- projecten. Ons zonnestelsel was al bezig een zeer hoogfrequent energieveld binnen te gaan  Waardoor de energie van onvoorwaardelijke kosmische Liefde ons bereikte. Alle energie op Aarde ( inbegrepen de materie ) begon in frequentie te stijgen.</p>
<p>De sluiers rond de aarde losten hier en daar op.</p>
<p>De inspiratie van dit project kwam van Aartsengel Michael. In totaal 13 Earthgates werden in de jaren 90 door Saskia Bosman en haar begeleiders geplaatst op bepaalde punten die gelegen zijn op de hartmeridiaan van de aarde. Deze inductiepunten communiceren met het hart, de binnenkern van de Aarde, waardoor deze earthgates de laagfrequentie energie van de menselijke pijn en lijden kunnen verwijderen uit de Aarde, waarna deze getransmuteerd wordt tot zuiver Licht in de ionosfeer.</p>
<p>Het was en werd een verrassende bijzondere onderneming om met die koperen bollen en staven naar Egypte te gaan. Niet wetende waar we hem in elkaar konden zetten en plaatsen. Wel dat het een plek moest zijn in de nabijheid van de Piramides, waar de aarde een diep rode kleur heeft. Al onze moed en vertrouwen werd uitgedaagd en zo kon ik zonder het nog te weten me al oefenen voor mijn zeven steden project.</p>
<p>Ik zal jullie vertellen hoe we de plek vonden en ook wat dia’s laten zien</p>
<p>Terug op mijn atelier schilderde ik over onze ervaringen daar in Egypte. Deze werken werden geëxposeerd bij Gooyer Fine Art in Doesburg. Wat daarvan nog over is laat ik 7- 8 mei zien.</p>
<p>In 1997 ging ik weer met Saskia mee en op die tocht waren we met velen. We sloegen onze tentjes op aan de voet van de Montsegur in de Pyreneeën en ook daar vonden we na een spannende tijd van geduld oefenen en het bewaren van een rotsvast vertrouwen een bijzonder mooie plek voor de Earthgate. Ook daar zal ik als er nog tijd voor is over vertellen en enkele dia’s laten zien.</p>
<p>Voor hen die meer informatie behoeven over de l’Ouverture is hier het volgende:</p>
<p>Een l’Ouverture begint tussen 13.30 en 14.00 uur. met een kopje thee. Laat me even weten of je van plan bent te komen.</p>
<p>Daarna gaan we naar het atelier, waar ik een voor een de werken laat zien tot een uur of 4. Op zondag is na afloop voor wie dat wil een zelfgemaakte soep, zodat we nog een poosje bij elkaar kunnen zijn en nagenieten van een intense middag.</p>
<p>Voor wie een financiële bijdrage wil geven staat er een mandje klaar.</p>
<p>lieve jij,  die dit leest moge de lente je inspiratie voeden en kracht geven om je dromen te realiseren.</p>
<p>&nbsp;</p>

      </div>
  </article>
  </section> 
</main>
</body>
</html>