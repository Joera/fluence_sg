<!DOCTYPE html>
<html lang="en">
<head>
  <meta charset="UTF-8" />
  <title>April 2016</title>
  <meta name="viewport" content="width=device-width,initial-scale=1" />
  <meta name="description" content="" />
  <link rel="icon" href="favicon.png">
  <link rel="stylesheet" href="../assets/styles.css">
  <link rel="stylesheet" type="text/css" href="https://cloud.typography.com/7060374/6317832/css/fonts.css" />
</head>
<body>
 
 <main>
   <section id="home_gallery" class="large-container">

   </section>
  <section class="small-container">
  <article>
        <img class="thumb" src="" />
       <h1>change April 2016</h1>
       <span class="date">April 2016</span>
      <div>
          <p>Lieve mensen</p>
<p>Een jaar geleden waren we met een klein equipe de tentoonstelling aan het voorbereiden van mijn serie „les couleurs de Paris”, die 28 maart van start zou gaan in Parijs. Hoe zouden de werken daar ontvangen worden en hoe zouden ze hangen daar in la Galerie du Luxembourg van het stadhuis van het 6de arrondissement ? Opgewonden waren we, terwijl Roel de Kok de bus met al de werken naar Parijs reed, met voor in de bus zijn vrouw Jacqueline en ik, unamore en daar achter Sophia Kwikkel. Later in België voegde Annemie de Boeck zich er nog bij.</p>
<p>Omdat ik tijdens de vorige l’Ouverture mijn Parijse werken vanwege de tijd niet meer kon laten zien en mijn gedachten nu vol stromen met herinneringen aan die pracht tijd in Parijs, vind ik het fijn om tijdens de komende l’Ouverture op 2 &#8211; 3 april met jullie als het ware weer naar Parijs te gaan. Ik start met enkele werken uit 1989 en 1998 die ik in die jaren over Parijs maakte en vul die aan met de werken, die later ontstonden voor mijn serie ”les couleurs de Paris”. Ook zal ik op de grote muur dia’s van Parijs laten zien.</p>
<p>Wat ook zo leuk is, is dat er toevallig de komende zondagen op de tv een boeiende reeks over Parijs en Frankrijk te zien zal zijn van Wilfred de Bruijn.</p>
<p>Na deze l’Ouverture over Parijs verwacht ik, dat ik jullie eindelijk mee kan nemen naar Egypte met werk dat ik in 1994 &#8211; 1995 maakte.  Maar omdat het toch soms anders gaat dan ik van plan ben, vaak vanwege de tijd op zo’n middag in de l’Ouverture, ben ik nu wat voorzichtiger geworden.</p>
<p>Maar wie weet …..</p>
<p>De lente is in aantocht. De narcissen buigen hun trompetjes in de vaak nog gure wind.</p>
<h3>Het wordt Pasen</h3>
<p>Deze dagen zijn de Mattheus en Johannes Passie van Johann Sebastian Bach overal in het land te horen en ook op de radio. Het verhaal van deze Passies brengt ons terug naar de tijd, waarin Jezus de Christus op aarde rond wandelde om ons Godsbegrip te verhelderen en de liefde van God voor te leven. Toen en ook nu hebben we nog veel vragen over God en ons zelf, maar we hebben het geluk dat de muziek van Bach ons troost en terug brengt naar ons hart, waar we liefde kunnen voelen voor ons zelf, voor onze eigen worsteling met het leven en die van de mensen om ons heen. Juliette Greco zingt in een van haar chansons: het is door de liefde dat we God ontmoeten.<br />
In het Urantia boek wordt het leven van Jezus de Christus in veel details aan ons geopenbaard en wel op een wijze die een diepe onvergetelijke indruk op mij maakte. Daar las ik tot mijn verrassing over die uitzonderlijke mens Jezus, verhalen die ik nog niet kende. Het boek is op het internet te lezen in vele talen. Mocht je wellicht geïnteresseerd zijn. Het adres is: http://www.urantia.org/nl/het-urantia-boek/lezen\</p>
<h3>Een persoonlijk schild</h3>
<p>Vorige zondag was ik bij een vrouw, voor wie ik een schild maakte en zij vertelde mij hoe dat schild haar tot steun kan zijn …toen ik naar huis ging, dacht ik, wat is het toch bijzonder dat een schild, zoals ik dat maak, zo heilzaam kan zijn. Wat zou het toch fijn zijn, als meer mensen die steun kunnen krijgen en toen kwam in mijn gedachten op dat wanneer iemand de wens heeft om zo’n schild door mij te laten maken, maar het volle pond niet kan betalen dat ik het voor de helft van dat bedrag kan doen. Nu ik maandelijks A.O.W krijg is dat mogelijk. Mijn onkosten zijn € 500 ( vanwege o.a de lijst. het papier en materiaal, reisgeld ) en voor mijn werk vraag ik € 1000.  ( ongeveer een maand werk ) Misschien geeft dat iemand toch een mogelijkheid om dit bedrag bij elkaar te sparen. Ik geef dit voorstel jullie maar mee …</p>
<p>Een persoonlijk schild ( een portret) is een in kleuren geschilderd verhaal van de ziel, het innerlijk bewust zijn van de geportretteerde, zoals ik dat aanvoel. ( mede door de vele gesprekken ). Het schild is daardoor tegelijkertijd boodschapper als wel getuige van een ziel, waardoor ook het goddelijke aspect van de mens in het portret zichtbaar wordt. Door deze eigenschappen heeft een schild een beschermende en corrigerende invloed, geeft het in positieve zin richting aan het bewustzijn van de geportretteerde.</p>
<p>Al mijn liefs en een bijzonder mooie paastijd toegewenst</p>
<p>unamore</p>

      </div>
  </article>
  </section> 
</main>
</body>
</html>