<!DOCTYPE html>
<html lang="en">
<head>
  <meta charset="UTF-8" />
  <title>Herfst 2010</title>
  <meta name="viewport" content="width=device-width,initial-scale=1" />
  <meta name="description" content="" />
  <link rel="icon" href="favicon.png">
  <link rel="stylesheet" href="../assets/styles.css">
  <link rel="stylesheet" type="text/css" href="https://cloud.typography.com/7060374/6317832/css/fonts.css" />
</head>
<body>
 
 <main>
   <section id="home_gallery" class="large-container">

   </section>
  <section class="small-container">
  <article>
        <img class="thumb" src="" />
       <h1>change Herfst 2010</h1>
       <span class="date">September 2010</span>
      <div>
          <p class="p1">Lieve mensen,</p>
<p class="p1">Nog maar enkele weken of ik vlieg door de lucht naar mijn geliefd Portugal en rijdt Ton Akkermans de schilderijen door de machtige Pyreneeën naar Fátima. Misschien was je erbij toen tijdens de preview op de klanken van de dwarsfluit de schilderijen oplichtten. Klanken die ik nog vaag in mij hoor en die Caroline Ansing toverde toen ze langs de schilderijen liep en zich met haar hart met hun energieën verbond. We waren er allemaal stil van.</p>
<p class="p1">De dag daarna toen velen uit alle windstreken van ons land en ook daar buiten uit Berlijn en België naar het Prinseneiland in Amsterdam gekomen waren, zag ik de energie van de schilderijen loskomen van het doek en opgaan in de ziel van Fátima, tijdens de klanken van Del Silencio. Carolina Schomper danste op een compositie van Muso.  We hoorden de basklarinet. De didgeridoo, de klankschalen, buizen en gong deden niet mee. Een volgende keer moeten we de stoelen anders zetten, want niet iedereen kon haar ingetogen dans op die prachtige klanken zien.</p>
<p class="p1">Helaas kan Carolina niet met Ton mee naar Fátima. Haar balletschool heeft haar die dagen nodig. Voor hen die mijn reisverhaal naar Fátima hebben gelezen zullen begrijpen dat ze in gedachten vaak bij ons zal zijn. De opening van de tentoonstelling vindt op 9 Oktober plaats en draagt de titel &#8216;the power of Fátima&#8217;. Ik stuur de uitnodiging en affiche in een bijlage mee . Ton zal tijdens de opening een klein concert geven.  Zondag 10-10-2010 is een heel bijzondere dag voor ons allen. Die dag zal een golf van een almachtige Kosmisch Liefdesenergie de aarde overstralen en al wat er leeft . We zullen het met onze harten inademen en ons aan voeden. Ton, met Caroline op afstand, ik en Angéle Frankena, die in die dagen ook bij ons in Fátima zal zijn, zullen feeling houden met wat op die plek in de aarde gebeurd.</p>
<p class="p1">De volgende dagen 11 en 12 Oktober zullen we de expositie ruimten van de andere plaatsen bezoeken. Dan wordt het de grote dag, zal het de 13 Oktober zijn, waarvoor duizenden en duizenden mensen naar Fátima zijn gereisd om daar het beeld van Maria uit te wuiven met talloze witte zakdoekjes. Het beeld wordt tot de maand mei verborgen om dan weer te voorschijn te komen, zoals Maria in 1917 verscheen aan de drie herdertjes in die streek. Ze spelen het daar helemaal na. Ik wil dit meemaken. Toen ik vorig jaar zomer in Fátima was werd het beeld ook iedere avond ergens opgeborgen. Het beeld werd uitgeleide gedaan met een lange speelse processie over het immense plein onder het zingen van diverse Ave Maria liederen.  Ik voelde in dat uur de energie van Maria sterk aanwezig en voor zover ik kon ontvangen in mij neerdalen. Haar energie heeft me toen intens gevoed en gesterkt.</p>
<p class="p1"> Zoals je ziet speelt  de l´Ouverture zich dus in de maand van Oktober af in Fátima. Daarna in November is ze weer in Amsterdam met het thema;  ZIELSVERLANGEN. Dan volgt nog de laatste l’Ouverture op 4 &#8211; 5 December met een het thema &#8216;Leven in Schoonheid&#8217;. Het zal voorlopig het laatste l’Ouverture weekend in mijn huis zijn, want de eerste maanden van 2011 vindt de l’Ouverture d’Unamore in Portugal plaats.</p>
<p class="p1">In de maand van mei is ze weer terug in Nederland met een bijzondere l’Ouverture d&#8217;Unamore in het Rosa Spier huis in Laren. Waar ik jullie nog uitvoerig over zal informeren.  Sowieso houd ik jullie maandelijks op de hoogte. Midden 2011 zal het ook duidelijk worden wanneer de l’Ouverture weekenden weer van start kunnen gaan in mijn eigen huis.</p>
<p class="p2"><span class="s1">Lieve jij, tot zover deze berichtgeving uit de l’Ouverture d’Unamore. </span></p>
<p class="p1">Het schilderijtje van &#8216;de scheppende maan&#8217; dat ik in eerste instantie mee wilde nemen om in de andere stedelijke galeries mee te exposeren, is door vrienden gekocht. Deze mensen hebben al meerdere werken van mij en het is natuurlijk leuk om een schilderij, als het even kan, uit de zeven steden serie in je verzameling te hebben. Een andere bezoekster voelde zich zo sterk aangeraakt door het schilderij &#8216;het mannelijk aspect van de aarde&#8217; dat zij besloot het te kopen. In haar wijsheid begreep zij dat zij dit schilderij mee wilde geven naar Fátima, opdat het daar gevoed kan worden en sterker terug zal keren naar haar. Ik heb groot respect voor de wijsheid van deze vrouw. Diverse malen heb ik mogen ervaren dat de schilderijen in kracht gegroeid waren, als ze terug kwamen van hun missie. Soms zien we zelfs een rijping tijdens een l’Ouverture op mijn atelier. Aandacht doet hun kracht versterken of kan hen inboeten. Het hangt van de kwaliteit van de aandacht af.</p>
<p class="p1">Ik hoop dat we in ons landje nog iets van de gloed van een Indian Summer mee krijgen. Heerlijk zonder jas aan in de zon kunnen zitten en van haar levenskracht genieten. Dank jij, en allen dank die dit lezen en naar de preview gekomen waren op het Prinseneiland. Dank voor jullie assistentie en liefdevolle gaven aan mij met jullie klanken en inspirerende woorden, bloemen en chocola, en o voor dat heerlijke liefdesgeld in de vaas en op mijn giro.</p>
<p class="p1">Ik groet jullie met al mijn liefs</p>
<p class="p1">unamore</p>

      </div>
  </article>
  </section> 
</main>
</body>
</html>