<!DOCTYPE html>
<html lang="en">
<head>
  <meta charset="UTF-8" />
  <title>Rondzendbrief Augustus 2015</title>
  <meta name="viewport" content="width=device-width,initial-scale=1" />
  <meta name="description" content="" />
  <link rel="icon" href="favicon.png">
  <link rel="stylesheet" href="../assets/styles.css">
  <link rel="stylesheet" type="text/css" href="https://cloud.typography.com/7060374/6317832/css/fonts.css" />
</head>
<body>
 
 <main>
   <section id="home_gallery" class="large-container">

   </section>
  <section class="small-container">
  <article>
        <img class="thumb" src="" />
       <h1>change Rondzendbrief Augustus 2015</h1>
       <span class="date">August 2015</span>
      <div>
          <p>Lieve mensen</p>
<p>Het zomert nu volop.<br />
De stad stroomt over van toeristen, de grachten zijn vol bootjes en het geroezemoes vanaf de terrasjes danst om me heen, als ik mijn huis verlaat.<br />
Er wordt overal gegeten en gedronken, gepraat en gekeken en ook iets nieuws gekocht.</p>
<p>Ik weet niet hoe het bij jullie is, maar mijn hart is deze weken vooral bij de Grieken geweest, die de rekening betalen van onze onrechtvaardige financiële wereld in Europa. De Grieken die ons beschaving bijbrachten met grote denkers en filosofen, die nu nog voor inspiratie zorgen. Europa heeft zoveel aan hen te danken.</p>
<p>We hebben het met onze materiële egocentrische wensen helaas zo ingewikkeld gemaakt dat onze beschaving bijna onleefbaar is geworden voor zeer veel mensen, zelfs in ons land. Het aantal verwarde en eenzame mensen neemt schrikbarend toe.</p>
<p>Frankrijk wilde niet het zwakste financiële land van Europa zijn en kreeg het voor elkaar de Grieken te lokken om met de eurolanden mee te doen. De Grieken moesten daarvoor hun financiële wanbeleid wegmoffelen en vroegen een lening aan bij de bank Goldbank Sachs. Waardoor zij bij die bank in grote schulden terecht kwamen en waarvoor nu zoals ik het kan begrijpen die miljarden leningen voor nodig, om niet uit de eurogroep te vallen.</p>
<p>Op een tegenlicht aflevering „ Goldman Sachs en de vernietiging van Griekenland” die online te zien is : vpro.nl/sachs kun je een wel wat meer inzicht krijgen op dat weerzinwekkende drama voor de Grieken en ons allemaal.</p>
<p>Het blad Frontier van deze maand heeft ook een artikel over de geldbanken, die volgens dat artikel er op zijn om ons geld, dat we nog in onze portemonnaie hebben in briefjes en munten, langzaam aan zonder dat we het in de gaten hebben, op te heffen.<br />
We raken zo helemaal verstrikt in de boeien van de mensen die het kapitaal beheren. Het kan niet waar zijn, dacht Joris Luyendijk en schreef er een boek over.</p>
<p>Gelukkig zijn er steeds dromers onder de mensen geweest en ook nu, die dromen van een meer rechtvaardige wereld en zij denken daarover na en komen met concrete plannen, zoals o.a „ <a href="http://www.deblijeb.nl/over-ons/" target="_blank">de blije bank”</a></p>
<p>We leven werkelijk in een fantastische tijd, waardoor we weten dat ontelbare mensen over de hele wereld bezig zijn om veranderingen aan te brengen in onze maatschappijen. Veranderingen die tot meer en meer respect leiden voor elkaar en een eerlijker verdeling van het geld. Dagelijks gebeurt het, vooral in het heel klein en het werkt !!! stap voor stap, beetje bij beetje.</p>
<p>25 augustus start ik weer een nieuw jaar. Dat is op een dinsdag. Het weekend van zaterdag 22 en zondag 23 wil ik dit veelbewogen jaar dat voor mij in het teken van mijn expositie in Parijs stond afsluiten met een l’Ouverture in mijn huis over mijn serie „les couleurs de Paris”</p>
<p>En zo lieve mensen, zal ik langzaam aan weer starten met mijn maandelijkse l’Ouverture weekenden, die vanaf oktober weer ieder eerste weekend van de maand gehouden zullen worden.<br />
Vanaf 13.30 tot ongeveer 16.30 uur met uitloop op de zondagmiddagen vanwege het vrije expressie uur en de gemeenschappelijk soepmaaltijd.</p>
<p>Ik verheug me er op</p>
<p>Alvast al mijn liefs voor jou en de jouwen</p>
<p>en natuurlijk nog een mooie zomertijd toegewensd</p>

      </div>
  </article>
  </section> 
</main>
</body>
</html>