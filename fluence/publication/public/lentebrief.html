<!DOCTYPE html>
<html lang="en">
<head>
  <meta charset="UTF-8" />
  <title>Lentebrief</title>
  <meta name="viewport" content="width=device-width,initial-scale=1" />
  <meta name="description" content="" />
  <link rel="icon" href="favicon.png">
  <link rel="stylesheet" href="../assets/styles.css">
  <link rel="stylesheet" type="text/css" href="https://cloud.typography.com/7060374/6317832/css/fonts.css" />
</head>
<body>
 
 <main>
   <section id="home_gallery" class="large-container">

   </section>
  <section class="small-container">
  <article>
        <img class="thumb" src="" />
       <h1>change Lentebrief</h1>
       <span class="date">March 2012</span>
      <div>
          <p class="p1">Lieve mensen</p>
<p class="p2">De lente heeft met haar toverstokje ons land weer betoverd. De bomen dragen nu een zacht groene waas om zich heen. De vogels zingen, de magnolia opent haar knoppen en wij de knopen van onze jas. Het is lente!</p>
<p class="p2">Maar soms, zoals in deze dagen waarin ik jullie deze mail stuur, zijn de dikke grijze wolken weer even terug en waait er een frisse wind door al het tere groen. Als troost liggen overal her en der verspreid in gekleurde flinter- dunne zilverpapiertjes &#8230;&#8230; duizenden chocolade eitjes.</p>
<p class="p2"> Hier in mijn huis heb ik de schilderijen uitgezocht voor de l’Ouverture die dit jaar in het paasweekend valt. Mijn nieuwe werken wil ik graag in dit weekend met jullie delen. Zij hebben het thema: leven, sterven en in het licht opgaan.</p>
<p class="p2">In de l’Ouverture die in de maand mei volgt, kan ik het niet laten om het over de liefde te hebben. Die grootse oeverloze energie die in ons leeft, die ons leidt door de chaos waarin wij leven en zo verlangt te minnen om den Minne zelf.</p>
<p class="p2">Wat is dat toch …</p>
<p class="p2">En ….waardoor, zo denk ik, er een visioen kon ontstaan voor een nieuw Palestina.<br />
Het is een droom geweest van een groep architecten in Amerika. Een droom die zij hebben uitgewerkt en zichtbaarheid hebben gegeven, zodat deze droom van een nieuw Palestina nu de hele wereld overgaat. Zij hebben prestigieuze prijzen voor dit project gekregen.</p>
<p class="p2">Eens ja, zal het concreet uitgewerkt worden.Daar vertrouw ik op.<br />
Want zo is ook de muur in Berlijn omgevallen! Het is mogelijk &#8230;.laten wij daarom meedromen.</p>
<p class="p2">In de l’Ouverture van juni wil ik graag aandacht aan dit project geven.<br />
Het is Freed Schmitter die dit plan heeft bestudeerd en ons er over kan vertellen.<br />
Mijn schilderijen zullen zijn lezing ondersteunen.</p>
<p class="p2">In juli de maand van Liberté, Egalité en Fraternité is het weer de hoogste tijd om het leven in al zijn schoonheid te vieren.</p>
<p class="p2">Weet je welkom en mocht je er bij willen zijn en vrienden mee willen nemen, laat het me dan even weten.</p>
<p class="p2">Deur open om 13.30 uur.</p>
<p class="p2">Inleiding om 14.00 uur waarna we naar het atelier gaan en ieder van ons, niet alleen mijn schilderijen, maar ook zichzelf kan ontmoeten in het eigen hart, via de schilderijen die een voor een getoond worden. Ook al tonen de schilderijen mijn bewustzijn, in de groeiende eenheid, die wij zijn, zullen we ons zelf er in tegen komen.</p>
<p class="p2">Kosten deelnamen aan een l&#8217;Ouverture d&#8217;Unamore<br />
op zaterdag 12.50 euro &#8211; op zondag 15.00 euro<br />
op zondag is het vrijparkeren</p>
<p class="p2">Ik wens je een heel mooi paasweekend.</p>
<p class="p2">unamore</p>

      </div>
  </article>
  </section> 
</main>
</body>
</html>