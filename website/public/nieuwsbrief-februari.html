<!DOCTYPE html>
<html lang="en">
<head>
  <meta charset="UTF-8" />
  <title>Nieuwsbrief Februari</title>
  <meta name="viewport" content="width=device-width,initial-scale=1" />
  <meta name="description" content="" />
  <link rel="icon" href="favicon.png">
  <link rel="stylesheet" href="https://x.yz/styles.css">
</head>
<body>
 
  <article>

       <h1>Nieuwsbrief Februari</h1>
      <div>
          <p>Lieve Mensen</p>
<p>De maan heeft in een rode gloed aan de hemel gestaan en triljoenen sneeuwkristallen bedekten onverwachts de kade waar ik aan woon. De tuinen achter de huizen waren wit besneeuwd. Het was een prachtig gezicht. Ik dacht het nieuwe jaar heeft haar loper uitgelegd. Wat ga ik er in doen?  Natuurlijk zal ik schilderen en natuurlijk nodig ik jullie uit voor de maandelijkse l’Ouverture en delen we onze inzichten ….samen zullen wij ons bewustzijn verhelderen en reageren op alles wat er in en om ons heen gebeurt vanuit een meer geestelijk bewustzijn.</p>
<p>Rond de aarde gaan nu steeds meer poorten open, waardoor meer licht naar de aarde stroomt en naar ons die daar op wonen. Ik lees daar verhelderend over in het laatste boek van Thea Terlouw  “de Heelkamers”. In dit boek heeft zij verhalen opgeschreven van hen die al overgegaan zijn naar de dimensies van Licht en die hun persoonlijke ervaringen met ons willen delen. Zij zien dat wij hier op aarde wakker worden en er een groot verlangen is naar een waarlijk menselijke samenleving. Hoe hoger de trilling is die wordt uitgezonden, hoe heftiger de mens met een lagere trilling daarop kan reageren. Ik begrijp dat dit het is wat we nu in de wereld om ons heen zien gebeuren.</p>
<p>Tijdens de komende l’Ouverture laat ik mijn werk zien, dat ik maakte tussen 2002 en 2005. Het zijn vooral werken over de aarde, de zon en de maan. Daarna in Maart komt de serie over Berlijn aan de beurt. De vierde stad van mijn zeven steden project waar ik in 2000 aan begon.</p>
<p>Voor wie meer info over een l’Ouverture wilt:<br />
Een l’Ouverture begint tussen 13.30 en 14.00 uur. Daarna is er een inleiding en eindigt meestal tussen 16.00 uur &#8211; 16.30 uur.</p>
<p>Op zondag is na afloop een zelfgemaakte soep, voor wie wilt mee eten. Omdat het altijd plezierig is nog even samen te kunnen zijn.<br />
Mocht je een vrijwillige bijdrage willen geven dan is dat natuurlijk welkom en staat daarvoor een mandje klaar.</p>
<p>lieve jij, ik wens je een mooie verstilde winter tijd, waarin we dicht bij ons zelf kunnen blijven en het licht in ons kunnen voeden</p>
<p><span class="HOEnZb"><span style="color: #888888;"><span class="il">Unamore</span></span></span></p>

      </div>
  </article>
</body>
</html>