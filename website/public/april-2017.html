<!DOCTYPE html>
<html lang="en">
<head>
  <meta charset="UTF-8" />
  <title>April 2017</title>
  <meta name="viewport" content="width=device-width,initial-scale=1" />
  <meta name="description" content="" />
  <link rel="icon" href="favicon.png">
  <link rel="stylesheet" href="https://x.yz/styles.css">
</head>
<body>
 
  <article>

       <h1>April 2017</h1>
      <div>
          <p>lieve mensen</p>
<p>Ons land krijgt een nieuw bestuur en we mochten onze wensen daarvoor anoniem met een rode stip kenbaar maken.</p>
<p>We zijn geconfronteerd met een samenleving die verscheurd is geraakt. Velen van ons zijn verblind door vrees en vooroordeel en verharden zich. Maar ik zie tegelijkertijd ook dat er gezocht wordt naar mogelijkheden om daar een kentering in aan te brengen en er meer aandacht komt en is voor de mens zelf. We staan aan het begin van inzicht dat het anders kan en zal moeten, willen we op deze aarde kunnen blijven leven met respect voor haar en ieder die er geboren is. Laten we zachtmoedig en met vertrouwen onze stappen zetten op deze vaak confronterende weg met zoveel meningsverschillen.</p>
<p>De komende l’Ouverture op 1- 2 april lees ik voor wat de oermoeder van het zwarte volk over haar familie mij vertelde in 1996 ter informatie bij het maken van het schild over een poort naar eenheid van alle volken op de aarde.</p>
<p>Want daar zijn we wel naar op weg, hoe frusterend we nog bezig zijn.</p>
<p>De moeder van het zwarte volk is de laatste in de reeks van haar vele voorgangers die over de rol van hun volk voor de aarde spraken. Zo luisterden we naar o.a Rode Veder van de Maya’s, de stammoeder van de Waterwezens en een Tibetaanse stammoeder.</p>
<p>Voor mij en hen die er bij zo’n l’Ouverture aanwezig waren, was het een indrukwekkende ervaring. Opnieuw drong het tot ons door wat deze volken voor de aarde hebben betekend en nog.</p>
<h3>Enkele berichten</h3>
<p>Op zondag 12 maart was er een feestelijke viering van het nieuwe boek dat Tilly Dinger en Rineke Schoonenboom en Michelbrink hebben geschreven en getiteld is  „Nieuwe wegen in communicatie”. De kaft en de 12 afbeeldingen in kleur die in het boek staan zijn hun keuzes uit mijn schilderijen en o zo mooi in harmonie met waarover zij in de hoofdstukken schreven. Na de zomer zal er een l’Ouverture gewijd worden aan dit boek en kunnen jullie met hen kennis maken en ook als je wilt het boek kopen voor €19.95</p>
<h3>De Pieter van Velzenhof</h3>
<p>Op 22 maart werd er in Weesp een groep van 4 woning hoven opgeleverd en zij dragen de naam van 4 Weespse kunstenaars. Een van hen is mijn vader en het stadje eert hem ook met een hof.</p>
<p>Met een klein groepje bestaande uit familieleden en vrienden die mijn ouders gekend hebben waren we daar getuigen van. Nadat de wethouder van Weesp zijn woordje gesproken had, waren het de kinderen van de kunstenaars die binnen de 5 minuten iets over hun vader mochten vertellen. Ik vertelde natuurlijk ook over mijn moeder.</p>
<p>Op een naambord komt een foto van het familieportret dat mijn vader in Weesp had geschilderd. Mijn moeder trouwde in de oorlog met mijn vader, die zolang de oorlog duurde in Weesp de banketbakkerij van zijn vader had overgenomen. Hij bakte daar feestbroden en uitzonderlijke taartjes, waar de mensen ook uit de omringende plaatsjes op afkwamen. Mijn moeder die pianiste was begon pianoles te geven en bleef dat ook na oorloog nog doen, toen ze met haar man en mij naar een oude pastorie uit 1648 in Loosdrecht verhuisde. Iedere woensdag reisde ze naar Weesp tot haar 50tigste  jaar.</p>
<p><iframe src="https://www.youtube.com/embed/zoFXBIRWrNw" width="560" height="315" frameborder="0" allowfullscreen="allowfullscreen"></iframe></p>
<h3>De interne verhuizing</h3>
<p>Het is zover! In April komt de stukadoor en wordt de documentatie kamer helemaal opgeknapt. Zolang we daar mee bezig zijn wordt de l’Ouverture gehouden in de woonkamer. Daar hangen ook de schilderijen over de zonen en de ene dochter van Jacob en zijn vier vrouwen. Aan hen is in die komende maanden de l’Ouverture gewijd.</p>
<h3>Voor degenen die informatie behoeven over de l’Ouverture</h3>
<p>Een l’Ouverture begint tussen 13.30 en 14.00 uur.  Er is ontvangst met thee. Daarna gaan we naar het atelier, waar ik zal voorlezen wat de moeder van het zwarte volk ons in 1996 vertelde over haar volk en mijn droomtijd daarover. Ook laat ik enkele dia’s zien. Waarschijnlijk sluiten we rond 16.30 uur af. Op zondag is er een zelfgemaakte soep, voor wie wilt mee eten. Het geeft een plezierige mogelijkheid om samen te overdenken wat we die middag gehoord hebben en natuurlijk ook over wat ons nog meer bezig houdt.</p>
<p>Er is een mandje voor een vrijwillige bijdrage. Ook is het altijd fijn als je me laat weten of je erbij zult zijn.</p>
<p>Lieve jij, die dit allemaal gelezen hebt en de kracht van de lente weer gevoeld hebt.<br />
Laten wij haar energie in ons opnemen en doorgeven in al wat wij denken en doen<br />
dan zal niets ons meer uit balans brengen.</p>

      </div>
  </article>
</body>
</html>