<!DOCTYPE html>
<html lang="en">
<head>
  <meta charset="UTF-8" />
  <title>Mei 2017</title>
  <meta name="viewport" content="width=device-width,initial-scale=1" />
  <meta name="description" content="" />
  <link rel="icon" href="favicon.png">
  <link rel="stylesheet" href="https://x.yz/styles.css">
</head>
<body>
 
  <article>

       <h1>Mei 2017</h1>
      <div>
          <p>lieve mensen</p>
<p>de maand mei komt er aan</p>
<p>Voor mij een van de mooiste maanden van het jaar. Zij stimuleert me jaar in jaar uit om het leven te vertrouwen, wanneer ik weer zie hoe de schoonheid in de natuur zichtbaar tot leven komt na een schijnbaar lange stilstand.  Ook om mij heen merk ik dat de levens kracht weer versterkt terug is de mensen om me heen.</p>
<p>De maand mei kent zelfs enkele vrije dagen, die al een voorproefje kunnen zijn van een paar weekjes vakantie. We kunnen soms onze jassen al uit doen. Tevens is het ook de maand, waarin we ons herinneren dat er een einde kwam aan de tweede wereldoorlog. En hoe is het nu in onze wereld waarin een kloof groeit tussen verschillende bevolkingsgroepen en zichtbaar wordt in de verkiezingen in ons land en de landen om ons heen. Er broeit veel aan onbegrip en wrevel.</p>
<p>In 1917 verscheen een vrouwelijk lichtwezen in Fatima op 13 mei aan drie herdertjes in Portugal. Het was Maria, de moeder van Jezus van Nazareth. Haar boodschap was een aanmoediging aan ons bewoners van de aarde om elkaar ook als broers en zusters te zien. Ja vooral om in te zien dat wij en alle volkeren behoren tot een unieke menselijke familie.  Ieder mens, waar die ook geboren is en welke huiskleur die heeft, een Goddelijk wezen is. Ieder mens is vanuit Gods Geest gewenst en wordt liefgehad. Dit kwam Jezus van Nazareth ons vertellen toen hij, een ook Goddelijk licht wezen, als mens geboren werd.  Hij verlangde hier te leven om de Goddelijke liefde van God te openbaren in de wijze waarop hij als mens leefde met de mensen. Hij sprak daarom met de mensen over een geestelijke broederschap tussen alle mensen en alle volkeren. En het was Maria, die dit herhaalde een eeuw geleden in Fatima. In het vertrouwen dat dit toch eens tot ons zal doordringen en wij met dat inzicht gaan leven. ik stuur jullie een foto mee van mijn schilderij over haar verschijning in 1917.</p>
<p><b>De komende l’Ouvertures wil ik wijden aan de 13 zonen en ene dochter van een familie uit bijbelse tijden.</b></p>
<p>Zij droegen een oud bewustzijn bij zich dat zij via de Atlantiers in hun bloedlijnen hadden meekregen. Deze kennis moest eerst lang bewaard blijven, opdat ze in onze tijd ons bewustzijn kan beïnvloeden. Dit lieten de Meesters van het Licht via een transmedium  aan Daan Akkerman op een vraag van mij weten.</p>
<p>ik hoop dat we tijdens de volgende l’ Ouvertures ons daaraan kunnen voeden</p>
<p><a href="http://unamore.com/admin/wp-content/uploads/2017/05/10211.jpg"><img class="alignnone size-large wp-image-2325" src="http://unamore.com/admin/wp-content/uploads/2017/05/10211-881x1024.jpg" alt="10211" width="474" height="551" srcset="https://unamore.com/admin/wp-content/uploads/2017/05/10211-881x1024.jpg 881w, https://unamore.com/admin/wp-content/uploads/2017/05/10211-258x300.jpg 258w, https://unamore.com/admin/wp-content/uploads/2017/05/10211-768x892.jpg 768w, https://unamore.com/admin/wp-content/uploads/2017/05/10211.jpg 1033w" sizes="(max-width: 474px) 100vw, 474px" /></a></p>
<p>ik heb deze familie al schilderend bestudeerd en ook via regressie enig informatie over hen gekregen</p>
<h2><b>Nog enkele berichten voor liefhebbers </b></h2>
<h3><b>De Pieter van Velzenhof  in Weesp </b></h3>
<p>Het was voor mij tijdens die middag van 22 maart een mooie vreugdevolle ervaring. Daar stond ik met familie en vrienden in een tent op een zandvlakte, waar de hof met de naam van Pieter van Velzen nog gebouwd moet worden. Er werd ons van alles aangeboden door de projectontwikkelaar Blauwbloed en de gemeente die het bord met de namen van de vier kunstenaars had aangeboden naar wie de hoven genoemd worden.</p>
<p>Het weer was Hollands helder en veel mensen die daar al wonen en gaan wonen waren aanwezig. Vanuit de gemeente was bedacht dat de kinderen van de kunstenaars over hun vader mochten vertellen en wel binnen de vijf minuten. Ik had gehoopt dat er ook journalisten zouden zijn, die voor de Weesper nieuws krant bedacht hadden iedere week een artikel te schrijven over een kunstenaar naar wie de hof vernoemd is. Ze kwamen alleen voor het plaatje. Ik hoopte dat via een artikel in de krant de inwoners van Weesp de mogelijkheid zouden krijgen meer van hun culturele historie te weten. Hun eigen schatten zouden erkennen en eren en door geïnspireerd zouden worden.</p>
<p>Mijn zoon Joera heeft het gefilmd met zijn mobile en ik stuur jullie het filmpje mee waarop te zien is hoe ik er op los ratelde. In de hoop interesse te wekken voor mijn ouders, die zoveel voor Weesp in de oorlogsjaren en daarna hebben betekend.  <a href="https://www.youtube.com/watch?v=zoFXBIRWrNw" target="_blank" data-saferedirecturl="https://www.google.com/url?hl=en&amp;q=https://www.youtube.com/watch?v%3DzoFXBIRWrNw&amp;source=gmail&amp;ust=1494831970939000&amp;usg=AFQjCNG4YvFS64BqulGCSzb56xAJbm8WNw">https://www.youtube.com/watch?<wbr />v=zoFXBIRWrNw</a></p>
<h3><b>„Nieuwe wegen in de communicatie” </b></h3>
<p>Het gloedvol en helder geschreven boek van Tilly Dinger en Rineke Schoonenboom- Michelbrink is bij mij en via <a href="http://bol.com/" target="_blank" data-saferedirecturl="https://www.google.com/url?hl=en&amp;q=http://bol.com&amp;source=gmail&amp;ust=1494831970939000&amp;usg=AFQjCNEH-yDNBzVuOc51BbK_Tq-F07cZyg">bol.com</a> te krijgen voor € 19.95. Het heeft 12 mooie afbeeldingen van mijn werk en ook de kaft is van een schilderij van mij. Op 9 april was er een tweede presentatie in Amsterdam.Weer was het feest. Caroline Ansink speelde op haar fluit.</p>
<p><a href="http://unamore.com/admin/wp-content/uploads/2017/05/kaft-702.jpg"><img class="alignnone size-full wp-image-2326" src="http://unamore.com/admin/wp-content/uploads/2017/05/kaft-702.jpg" alt="kaft 702" width="480" height="640" srcset="https://unamore.com/admin/wp-content/uploads/2017/05/kaft-702.jpg 480w, https://unamore.com/admin/wp-content/uploads/2017/05/kaft-702-225x300.jpg 225w" sizes="(max-width: 480px) 100vw, 480px" /></a></p>
<h3><b>de interne verhuizing gaat een nieuwe fase in</b></h3>
<p>Nu gaat het inkleuren beginnen en wie het leuk vindt mij daar af en toe een paar uurtjes bij zou willen helpen, zal mij daarmee een groot plezier doen.</p>
<p>Want het is veel werk en ik zal er zeker wel een maand mee bezig zijn. Ook omdat ik niet hele dagen zal schilderen, want er is meer dat mijn aandacht vraagt, zoals natuurlijk het voorbereiden van de l’Ouverture</p>
<p>lieve jij, die dit alles gelezen heeft, ik wens je een mooie mei maand</p>
<p>je unamore</p>

      </div>
  </article>
</body>
</html>