<!DOCTYPE html>
<html lang="en">
<head>
  <meta charset="UTF-8" />
  <title>Rondzendbrief Februari</title>
  <meta name="viewport" content="width=device-width,initial-scale=1" />
  <meta name="description" content="" />
  <link rel="icon" href="favicon.png">
  <link rel="stylesheet" href="https://x.yz/styles.css">
</head>
<body>
 
  <article>

       <h1>Rondzendbrief Februari</h1>
      <div>
          <p>lieve Mensen</p>
<p>Toen ik aan deze mail begon scheen de zon mijn atelier binnen en ik hoop dat haar warme licht nu ook is meegekomen in deze mail. Iedere dag ervaar ik dat de dagen in rap tempo aan het lengen zijn. De knoppen aan de takken van de bomen rond mijn huis kondigen zich al aan. Het leven wordt weer duidelijk zichtbaar om me heen. De intimiteit, die ik met mezelf ervaren heb in de voorbije donkere ochtenden met alleen kaarslicht verbleekt nu. De openheid van de dag daagt me uit erin te stappen en ik stel me voor hoe, zonder het broze contact met mezelf te verliezen. ik heb het idee dat alles over elkaar heen tuimelt in de wereld waarin wij leven. Het raast maar voort.</p>
<p>Ik voel me er los van als ik mijn eigen hart volg, luisterend naar de stem in mij die mij leidt en zich niets schijnt aan te trekken van het gebulder in de wereld om mij heen. Dan zingt het in mij van liefde ……en schilder ik vanuit liefde. Die grenzeloze kracht die al aanwezig was diep vanuit het oerbestaan van het leven.</p>
<p>3 &#8211; 4 februari is er het l’Ouverture weekend. Nu met de 9de zoon van de familie van Jacob. Het is Issakar, de 5 de zoon die uit Lea geboren werd, Jacob’s eerste vrouw. Wat heeft deze zoon ons te vertellen?</p>
<p><a href="http://unamore.com/admin/wp-content/uploads/2014/07/11200.jpg"><img class="alignnone size-large wp-image-1570" src="http://unamore.com/admin/wp-content/uploads/2014/07/11200-889x1024.jpg" alt="11200" width="474" height="546" srcset="https://unamore.com/admin/wp-content/uploads/2014/07/11200-889x1024.jpg 889w, https://unamore.com/admin/wp-content/uploads/2014/07/11200-260x300.jpg 260w, https://unamore.com/admin/wp-content/uploads/2014/07/11200.jpg 1042w" sizes="(max-width: 474px) 100vw, 474px" /></a></p>
<p><em>Issakar: negende zoon uit de Jacob familie</em></p>
<p>Wellicht kan het schild dat ik van hem maakte je een vermoeden geven. In de vorige lOuverture inspireerde Jacob’s zoon Asser ons tot het herontdekken van de kracht van de lach en liet hij ons stil staan bij de invloed van emoties op onze gevoelens. We zijn nu al bijna een jaar met deze zonen bezig en tot onze verrassing geeft iedere maand een ontmoeting uit een ver verleden ons verassende inspiratie mee voor in ons eigen leven.</p>
<p>lieve jij laten we lachen en dansen.</p>
<p>Hartegroet van unamore</p>

      </div>
  </article>
</body>
</html>