<!DOCTYPE html>
<html lang="en">
<head>
  <meta charset="UTF-8" />
  <title>Januari 2014</title>
  <meta name="viewport" content="width=device-width,initial-scale=1" />
  <meta name="description" content="" />
  <link rel="icon" href="favicon.png">
  <link rel="stylesheet" href="https://x.yz/styles.css">
</head>
<body>
 
  <article>

       <h1>Januari 2014</h1>
      <div>
          <p class="p1">Lieve mensen</p>
<p class="p2">Deze dagen verwijlde ik in mijn gedachten bij de geboorte van Jezus van Nazareth, al weer meer dan 2000 jaar geleden. Wat betekent deze geboorte voor ons mens zijn?</p>
<p class="p1">De komende l’Ouverture d’Unamore wil ik aan deze vraag wijden. Met het thema: mens zijn, hoe en waarom?</p>
<p class="p1">De 18 werken, die ik daarvoor heb uitgezocht, reflecteren mijn denken over deze vraag. Wellicht kunnen mijn reflecties ook jou tot een antwoord inspireren. Hoe je het wendt of keert, we zijn mens, man of vrouw en staan voor de grote uitdaging ons leven en dat van allen op deze planeet te beschermen en de aarde te behoeden voor verdere exploitatie.</p>
<p class="p1">Misschien is het leuk te memoreren dat ik in 2000 startte met deze maandelijkse bijeenkomsten, ieder eerste weekend van de maand. Ook in 2014 wil ik mijzelf weer trakteren op deze mogelijkheid van ontmoeten en groeien aan inzichten die door het kijken naar de schilderijen bij ons ontstaan.</p>
<p class="p1">Voor 1 &#8211; 2 februari  koos ik het thema: de aarde en de mens.</p>
<p class="p1">1 &#8211; 2 maart zal een l´Ouverture in Schoonheid zijn, met volle maan energie waar iedereen vrij in kan rondsnuffelen tussen 13.00 en 17.00 uur.</p>
<p class="p1">In een van de maanden daarna zal Sonja Ortmans over haar boek &#8220;recht uit het hart&#8221; vertellen via de schilderijen.</p>
<p class="p1">En zo komt ook Tilly Dinger een weekend met haar boek:  Chakra Wandelingen. De natuur als spiegel. uitgegeven door Altamira / Becht.</p>
<p class="p1">Maandelijks zal ik jullie weer op de hoogte houden van de thema´s en de data van het mooie snuffelweekend dat ieder seizoen een keer plaats vindt. Ook hoop ik in mijn rondzendbrieven meer duidelijkheid te kunnen geven over een expositie van mijn serie &#8220;les Couleurs de Paris&#8221; in Parijs.</p>
<p class="p1">O, lieve jij, nu wordt het wel de hoogste tijd voor jou, na al deze informatieve woordjes,om je een gloedvol en creatief jaar toe te wensen. Moge veel van je wensen gerealiseerd worden.</p>

      </div>
  </article>
</body>
</html>