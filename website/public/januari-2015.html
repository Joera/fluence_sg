<!DOCTYPE html>
<html lang="en">
<head>
  <meta charset="UTF-8" />
  <title>Januari 2015</title>
  <meta name="viewport" content="width=device-width,initial-scale=1" />
  <meta name="description" content="" />
  <link rel="icon" href="favicon.png">
  <link rel="stylesheet" href="https://x.yz/styles.css">
</head>
<body>
 
  <article>

       <h1>Januari 2015</h1>
      <div>
          <p>Lieve Mensen</p>
<p>De zon is teruggekeerd<br />
het grijze wolkendek boven de stad is verdwenen<br />
alleen de wind doet de ramen in hun sponningen nog klapperen.<br />
het zijn bijzondere dagen.</p>
<p>Tijdens de jaarwisseling<br />
zag ik een roerloze maan aan de hemel staan<br />
terwijl het vuurwerk de hemel bestormde<br />
en in vele kleuren uit een spatte<br />
het was prachtig om te zien<br />
al die &#8216;schilderijen&#8217; in de lucht</p>
<p>Op de tv zag ik later stralende vitale jonge mensen<br />
opgezweept worden door kleurrijke zangeressen, hun musici en dansers<br />
ik zag in hen de oermoeders terug met hun prachtige vruchtbare lichamen<br />
die zongen I’ll be there</p>
<p>Hoe boeiend is het pad dat we gaan<br />
vaak ben ik verrast door de perfectie ervan<br />
de details zijn zo mooi, zo helder<br />
en vaak vol humor.</p>
<p>lieve jij en allen naar wie deze mail uitgaat<br />
ik wil je danken voor je steun<br />
je liefde<br />
ik herinner mij de uren, waarin we zoveel van wat ons bezig hield konden delen<br />
we genoten van muziek<br />
van kunst<br />
de natuur<br />
de inzichten die ontstonden</p>
<p>19 september was ik in Parijs, waar ik in het stadhuis van het zesde arrondissement een bespreking had over mijn tentoonstelling daar. Michael Peterson begeleidde mij. Zijn aanwezigheid was een steun bij de lastige beslissingen, die ik moest nemen. Ik ben zo blij dat ik je nu kan laten weten dat in de lente van het nieuw jaar, wanneer de kastanje bomen hun kaarsen ontsteken, mijn schilderen zingen van Liberté, Egalité en Fraternité in Saint Germain des Prés.</p>
<p>De voorbereiding vraagt nu al mijn tijd en maakt het onmogelijk de schilderijen nog voor de expositie in Parijs ook in Amsterdam ten toon te stellen. Maar wie weet kun je naar Parijs komen en daar in de stad zelf en via mijn schilderijen proeven aan de ziel van Parijs. Mijn zoektocht en inzichten heb ik opgeschreven in een cahier en kun je tijdens een l’Ouverture meenemen voor €10.</p>
<p>De serie voor Parijs: &#8216;les couleurs de Paris&#8217; is te zien vanaf 28 Maart tot en met 13 April.</p>
<p>maar er is nog meer<br />
o lala</p>
<p>Want het Franciscaanse Milieu Project bestaat 25 jaar en dat wordt onder anderen gevierd met een groot aantal schilderijen van mij in hun gangen en zalen. De opening van deze expositie is op 25 januari om 14.00 uur<br />
zie daarvoor op de site van <a href="http://www.stoutenburg.nl/activiteiten.htm" target="_blank">het Franciscaanse Milieu project</a></p>
<p>Adres: Stoutenburgerlaan 5, 3835 PB Stoutenburg.<br />
Tel. Kasteel 033-4945500.<br />
E-mail post@stoutenburg.nl</p>
<p>en weet je er van harte welkom !</p>
<p>Vanwege deze opening is er geen l’Ouverture in de maand februari<br />
en ook niet in maart vanwege de opening in Parijs op 28 maart.</p>
<p>Ik verwacht dat ik pas weer in de maand mei de l’Ouvertures in mijn eigen huis kan houden</p>
<p>maar toch wil ik graag het nieuwe jaar instappen met een l’ Ouverture in mijn huis<br />
het thema dat ik daarvoor gekozen heb is  &#8216;groeiend bewustzijn&#8217;.</p>
<p>Een gloedvol en mooi nieuw jaar wens ik je toe<br />
moge wijsheid liefde en kracht je vergezellen</p>
<p>unamore</p>

      </div>
  </article>
</body>
</html>