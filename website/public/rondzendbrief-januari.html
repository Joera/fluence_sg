<!DOCTYPE html>
<html lang="en">
<head>
  <meta charset="UTF-8" />
  <title>Rondzendbrief Januari</title>
  <meta name="viewport" content="width=device-width,initial-scale=1" />
  <meta name="description" content="" />
  <link rel="icon" href="favicon.png">
  <link rel="stylesheet" href="https://x.yz/styles.css">
</head>
<body>
 
  <article>

       <h1>Rondzendbrief Januari</h1>
      <div>
          <p class="p1"><span class="s1">lieve mensen </span></p>
<p class="p1"><span class="s1">Het zonlicht keert weer terug </span><span class="s1">en we zijn een nieuw jaar in gestapt<br />
</span></p>
<p class="p1"><span class="s1">Meer dan 2000 jaar geleden leefde er in Palestina een barmhartig mens, die hoog uit de hemelen naar de aarde kwam om voor heel de mensheid, tot op de dag van vandaag, te getuigen van het LiefdesLicht dat heel ons bestaan heeft veroorzaakt. </span><span class="s1">Deze majesteitelijke man, groot en sterk heeft ons zijn geestkracht na zijn heengaan ter begeleiding meegegeven. Sinds die tijd doet de mens overal in heel de wereld vele pogingen om die geestkracht, die ons bezielt te kunnen verstaan. </span><span class="s1">Ze schreven en schrijven er boeken over, verenigen zich, voeren dogma’s </span><span class="s1">en vele leerstellingen in.</span></p>
<p class="p1"><span class="s1">En zo zijn wij mensen verward geraakt en worstelen wij met het verstaan van deze innerlijke Geest kracht die ons geschonken is.  Maar dit wil niet zeggen dat we die geestkracht verloren hebben. </span><span class="s1">Zo zagen we tijdens de kerstdagen en aan het einde van het jaar een groot verlangen naar saamhorigheid onder de mensen en ook om elkaar lief te hebben. Vele mensen zochten elkaar op. Sprankjes van hoop op een meer liefdevoller leven op deze aarde werden uitgedeeld.  </span><span class="s1">Zo zijn velen geïnspireerd en met vertrouwen een nieuw jaar in gegaan.    </span></p>
<p class="p1"><span class="s1">In dit nieuwe jaar zal er weer ieder eerste weekend van de maand een l’Ouverture d’Unamore zijn. Voorlopig laten we ons nog steeds inspireren door de zonen en de ene dochter uit de familie van Jacob uit bijbelse tijden. </span><span class="s1">Het komende eerste l’Ouverture weekend is gewijd aan de 8ste zoon: Asser is zijn naam, wat betekent Zaligheid. Zijn moeder was de Numidische slavin van Jacob, Zilpa. was haar naam. </span></p>
<p class="p1"><span class="s1">We onderbreken deze serie van de zonen in de maand april voor een l’Ouverture over de 12 Kosmische planetaire stralen, zoals Dr Joshua David Stone deze beschrijft in zijn boek; Het gouden boek van Melchizedeck. </span><span class="s1">De reden voor deze onderbreking is dat Oscar Cano en Jorge Zarantonello emigreren naar Spanje. Zij hebben een prachtig huis gekocht midden in de natuur op de hoogte van Madrid, dicht bij de Portugese grens. Daar tussen de olijfbomen kan Jorge heerlijk schilderen en Oscar kan weer vrijuit piano spelen zonder dat er buren zijn, die er last van kunnen hebben. Ter ere van hen en ook om afscheid te nemen van deze kunstenaars, zijn deze Stralen te zien. Oscar zal zijn didgeridoo meenemen en zich laten inspireren door de Stralen, zoals we dat meerdere keren van hem mochten ondergaan. </span></p>
<p class="p1"><span class="s1">Ik verwacht dat zij, die deze sympathieke mannen wel eens meegemaakt hebben tijdens een l’Ouverture, ook bij dit afscheid willen zijn.  </span><span class="s1">Nu is er helaas een limiet aan het aantal deelnemers vanwege de ruimte van mijn atelier. Oscar en Jorge komen op zondag 8 april. Daarom wil ik je vragen als je Oscar en Jorge niet kent, maar wel de serie wilt zien en je hebt de mogelijkheid om te komen, dan voor de zaterdag te kiezen. Deze serie over de Stralen zal later in de komende jaren natuurlijk af en toe te zien zijn.</span></p>
<p class="p1"><span class="s1">lieve jij, die dit alles weer gelezen hebt, ik wens je blije heilige dagen toe, mogen de vlam van liefde, wijsheid en kracht in je hart nog meer toenemen.</span></p>
<p class="p2"><span class="s1">unamore</span><span class="s2"><br />
</span></p>
<p class="p1"><span class="s1">Ps: ter informatie </span></p>
<p class="p1"><span class="s1">Een l’Ouverture begint tussen 13.30 en 14.00 uur.  Er is ontvangst met thee. R</span><span class="s1">ond 14.00 uur leidt ik onze ontmoeting met een van de zonen van Jacob in, waarna we naar het schilderij, dat ik van hem maakte, gaan kijken. </span><span class="s1">Een l’Ouverture eindigt meestal tussen 16.00 uur &#8211; 16.30 uur. </span><span class="s1">Op zondag is er een zelfgemaakte soep, voor wie wilt mee eten. Het geeft een plezierige mogelijkheid om samen te overdenken wat we die middag ervaren hebben en natuurlijk ook over wat ons nog meer bezig houdt. </span><span class="s1">Er is een mandje voor een vrijwillige bijdrage. </span></p>
<p class="p2"><span class="s1">Ook is het altijd fijn als je laat weten of je erbij kunt zijn.</span></p>
<p class="p1">

      </div>
  </article>
</body>
</html>