<!DOCTYPE html>
<html lang="en">
<head>
  <meta charset="UTF-8" />
  <title>Oktober 2013</title>
  <meta name="viewport" content="width=device-width,initial-scale=1" />
  <meta name="description" content="" />
  <link rel="icon" href="favicon.png">
  <link rel="stylesheet" href="https://x.yz/styles.css">
</head>
<body>
 
  <article>

       <h1>Oktober 2013</h1>
      <div>
          <p class="p1">Lieve mensen</p>
<p class="p2"> Ik wens dat het jullie allen goed gaat. Hier is mijn maandelijkse rondzend brief met info uit de l´Ouverture d´Unamore voor het weekend van 5- 6 oktober. Dit weekend heeft het thema “Leven in Schoonheid”. Het is weer zo’n weekend, waarin je vrij kunt binnenlopen tussen 13.00 uur en 17.00 uur om rond te dwalen bij mijn schilderijen aan de muren of in de werken op papier die op de tafels liggen, thee kunt drinken en in gesprek zijn met hen die ook gekomen zijn. Ieder seizoen, zo had ik mij voorgenomen, wil ik zo’n open huis weekend organiseren.</p>
<p class="p2">Doordat dit jaar Sonja Ortmans een l’Ouverture presenteerde naar aanleiding van haar boek<br />
“recht uit het hart&#8221; heb ik even niet zo opgelet, waardoor er dit jaar nog twee l’Ouvertures van Leven in Schoonheid komen. Het fijne van zo’n weekend is dat je vrij bent in je komen en gaan en wellicht ook makkelijker vrienden kunt meebrengen, die je met mijn werk kennis wilt laten maken. Ruim 50 jaar leef ik mijn schildersleven. Wellicht vind je het leuk om naast de schilderijen ook documentatie over die jaren in te zien of een dvd of video te bekijken. Mocht je zondag aan het einde van de middag mee willen eten van een eigen gemaakte maaltijd soep, om nog wat langer van gedachten te kunnen wisselen over wat er gaande is in de wereld en in ons zelf, dan hoor ik dat graag van je.</p>
<p class="p2">Deze dagen zijn mijn gedachten vaak bij de mensen die in Syrië trachten te overleven.<br />
Ook vliegen mijn gedachten her en der naar andere gebieden op de aarde, waar mensen, gegijzeld worden. Er woedt zo’n ontzagwekkende schaamteloze wreedheid in de wereld. Dit daagt me uit het te begrijpen en mijn leven te beschermen en desondanks tot bloei te brengen. Ik begrijp dat het karma dat tijdens de Atlantische tijd op onze aarde is ontstaan, zich nog steeds uitwoedt.  Wij zijn daar allen bij betrokken. Zowel in ons persoonlijk karma, als wereld karma, als lands en groepskarma.</p>
<p class="p2">Waarom reageert  Barack Obama, zoals hij reageert …..<br />
Hoe kan ik zijn stappen begrijpen en die van de andere landen …..<br />
hoe kan ik mijzelf begrijpen &#8230;. Informatie die de Witte Broederschap ons geeft, helpt mij inzicht te krijgen.<br />
De Witte Broederschap vormt een kosmisch energie veld van kennis, Licht en liefde. Over de gehele aarde inspireert dit energie veld de mensheid. In ons land geeft zij o.a informatie door aan het transmedium Daan Akkerman. Naast mijn bed ligt het boek “de grote Omwenteling naar de nieuwe tijd “ van Meester Lanto. Een van de meesters van de Witte Broederschap. Daarin lees ik dat het karma niet opgelost kan worden door vreedzame regelingen, maar uitgestreden moet worden.</p>
<p class="p2">In de gehele wereld, in alle strijden en oorlogen, is karma tussen mensen, tussen landen en volkeren onontkoombaar. Alle mogelijkheden die de mens ter hand neemt, zo laat de Witte Broederschap ons weten, om oorlogen te remmen, zullen averechts werken. Een juiste mogelijkheid is om mensen, die geconfronteerd worden, na de confrontatie zo goed mogelijk op te vangen en te begeleiden een nieuw leven op te bouwen. De bemoeienissen van vele landen zijn ook karmische reacties, vanuit de eigen visie bezien, bewust of onbewust. Men gebruikt de angst voor uitbreiding van de oorlog activiteiten, men gaat hiermee een zogenaamd vredesplan opzetten. Een vredesplan kan enkel nog meer oorlogen opwekken, omdat het vanuit angst geboren is, en de negatieve energie zal zich aansluiten bij de negatieve energie, die reeds heerst. Zo lees ik verder.<br />
Juist de opvang, de begeleiding van mensen die door karma, door strijd hun mogelijkheden in hun karma hebben ingelost, is belangrijk.</p>
<p class="p2">O laten we ons hiervoor inzetten.</p>
<p class="p2">Lieve jij, die dit leest en met wie ik zo net gedeeld heb wat mij inzicht bracht, ik groet je en wens je nog een hele mooie nazomer. Zonder angst en met enorme veel liefde in je hart.</p>

      </div>
  </article>
</body>
</html>