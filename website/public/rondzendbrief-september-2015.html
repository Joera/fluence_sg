<!DOCTYPE html>
<html lang="en">
<head>
  <meta charset="UTF-8" />
  <title>Rondzendbrief September 2015</title>
  <meta name="viewport" content="width=device-width,initial-scale=1" />
  <meta name="description" content="" />
  <link rel="icon" href="favicon.png">
  <link rel="stylesheet" href="https://x.yz/styles.css">
</head>
<body>
 
  <article>

       <h1>Rondzendbrief September 2015</h1>
      <div>
          <p>lieve Mensen</p>
<p>We gaan als mensheid, zo zie en hoor ik om mij heen, al steeds vaker inzien dat ons leven een leerschool is. De dagelijkse werkelijkheid brengt onzekerheid met zich mee en ik zie bij me zelf en ook om me heen, hoe we leren gedijen in teleurstellingen. Hoe we sterker worden door de moeilijkheden, die we op onze weg tegen komen. Zelfs ervaren velen van ons dat ook tegenslagen soms schijnbare tegenslagen blijken te zijn geweest. We zien ons geconfronteerd met uitdagingen, die onoverwinnelijke geloofs vertrouwen en moed vragen, zowel in ons persoonlijk leven als dat van mede inwoner zijn van dit land en tegelijkertijd van Europa en de hele wereld.</p>
<p>Ik ervaar het leven als een intensieve training naar een ongekende volmaaktheid van Liefde. 25 augustus werd ik 73, de rimpels nemen toe, mijn huid hangt losjes om mijn botten en de ouderdomsvlekken beschilderen mijn lichaam op een verrassend manier. Ik vind het boeiend om mee te maken en ook een uitdaging om al die veranderingen te accepteren, het einde van deze incarnatie te voelen naderen.</p>
<p>ik ben me meer dan ooit bewust een eindig wezen te zijn en mijn denken begrensd is. Ondanks dat ik dit dagelijks ervaar, weet ik dat mijn ziel naar oneindigheid op weg is. Daardoor beleef ik mijn leven meer als een avontuur en als je wilt deel ik mijn ervaringen met jou tijdens een l’Ouverture weekend en inspireer jij mij op jouw beurt weer met jouw ervaringen.</p>
<p>Want lieve mensen na een lange pauze in verband met mijn tentoonstelling in Parijs, start ik de komende maanden weer die verrassend mooie l’Ouvertures, en wel op 6 september in Stoutenburg met het thema &#8220;Mens zijn op aarde met wortels in de hemel&#8221;  Aanvang 2 uur en zal duren tot rond 4 uur. <a href="https://webshop.donemus.nl/action/front/composer/Ansink,+Caroline" target="_blank">Caroline Ansink</a> zal die middag enkele schilderijen verklanken al spelend op haar dwarsfluit.</p>
<p>Een deelname is gratis, met een vrije gift na afloop. Voor drinken word gezorgd.</p>
<p>Daarna in Amsterdam op de Nassaukade het thema van de komende weekenden zal zijn &#8220;kijken in de ziel van unamore”. Tijdens deze l’Ouvertures gaan we terug in de tijd en zien we door de jaar heen mijn ontwikkeling als mens en schilderes.</p>
<p>3 &#8211; 4 oktober: werken van 1962 tot 1982<br />
7- 8 november: 1982 tot hoe ver we komen<br />
5 &#8211; 6 december:  de rest van de schilderijen</p>
<p>Een l’Ouverture begint om 13.30 uur. Er is ontvangst met thee. Daarna gaan we naar het atelier. waar ik een voor een de werken laat zien tot een een uur of 4 uur. Op zondag eindigen we daarna nog met een vrij expressie uur. Ongetwijfeld zullen we dan hongerig zijn en is er een stevige om aan te sterken, voordat iedereen de trappen afgaat en de grote drukke wereld instapt. Als je er voor voelt daaraan mee te doen, neem dan je muziek instrument mee of een schetsboekje. Graag aanmelden via een mail en een vrije gift na afloop.</p>
<p>lieve jij, weet je welkom in een l’Ouverture, neem vrienden of buren mee, als je vermoedt hen daar een plezier mee te doen.</p>
<p>Laten we vooral open staan voor het avontuur van het leven en ons mateloos aan haar vergapen en oppakken al de mogelijkheden die ze ons schenkt om te groeien in kracht en vertrouwen en liefde.</p>
<p>unamore</p>

      </div>
  </article>
</body>
</html>