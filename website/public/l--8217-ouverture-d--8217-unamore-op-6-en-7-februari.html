<!DOCTYPE html>
<html lang="en">
<head>
  <meta charset="UTF-8" />
  <title>l&amp;#8217;Ouverture d&amp;#8217;Unamore op 6 en 7 februari</title>
  <meta name="viewport" content="width=device-width,initial-scale=1" />
  <meta name="description" content="" />
  <link rel="icon" href="favicon.png">
  <link rel="stylesheet" href="https://x.yz/styles.css">
</head>
<body>
 
  <article>

       <h1>l&amp;#8217;Ouverture d&amp;#8217;Unamore op 6 en 7 februari</h1>
      <div>
          <p class="p1">Lieve vrienden, lieve jij,</p>
<p>In het teken van het tien jarig bestaan van de l’Ouverture d’Unamore, organiseer ik dit jaar af en toe een bijzondere l’Ouverture weekend. Zo zal ik in het weekend van 6 &#8211; 7 Februari een groot aantal niet ingelijste werken op papier tevoorschijn halen, die in de jaarmappen van mijn ladekast liggen. Ik verwacht dat het ook voor mijzelf boeiend zal zijn om samen met jullie de ontwikkeling te zien, die ontstond nadat ik de beschermende bedding van een galerie verlaten had. Zoals altijd ben je van harte welkom na half twee en gaan we rond 2 uur naar boven naar het atelier.</p>
<p class="p1">Op zondag middag is er na 4 uur gelegenheid tot zelfexpressie. Het is een uur waarin we kunnen proeven aan de overvloed van scheppingskracht, die zo rijkelijk in ieder van ons leeft. Door het samen kijken naar de werken op linnen of papier worden wij als het ware opgetild naar een lichter bewustzijn. Vanuit die opgetilde ervaring, hoe stotterend we daar soms ook in kunnen staan, kan iedereen zijn eigen authentieke goddelijkheid eren en die in de ander ontmoeten. Je kunt je muziek instrument meenemen of je schetsboekje, een gedichtje schrijven of een lied zingen , een dansje maken …..zie maar waar je behoefte aan hebt. Ik heb eventueel ook papier en kleuren voor je. Dit mooie uur sluiten we af met een maaltijd soep, waarna ieder met hernieuwde energie zijn eigen uniek weg vervolgen kan.</p>
<p>in liefde</p>
<p>unamore</p>

      </div>
  </article>
</body>
</html>