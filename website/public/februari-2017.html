<!DOCTYPE html>
<html lang="en">
<head>
  <meta charset="UTF-8" />
  <title>Februari 2017</title>
  <meta name="viewport" content="width=device-width,initial-scale=1" />
  <meta name="description" content="" />
  <link rel="icon" href="favicon.png">
  <link rel="stylesheet" href="https://x.yz/styles.css">
</head>
<body>
 
  <article>

       <h1>Februari 2017</h1>
      <div>
          <p>lieve mensen</p>
<p>Het nieuwe jaar is begonnen, een jaar waarin we uitgedaagd worden keuzes te maken in onze levensstijl.</p>
<p>Steeds heftiger worden we geconfronteerd met de gevolgen van oorlog, discriminatie, armoede, intensivering van controle en zo ook met de hebzucht en haar verslavingen en de afnemende zorg voor hen die economisch niet belangrijk zijn in onze maatschappij. Dit en veel meer gaat ieder van ons nu raken en wordt het urgent onze ogen open te houden en keuzes te maken die het welzijn beogen van ieder mens die op de aarde geboren is en zo ook voor de aarde zelf, die ons voedt en draagt.</p>
<p>Want veel is aan het verschuiven ook in het klimaat dat vooral veroorzaakt wordt door een verschuiving van de polen van de aarde.</p>
<p>Ook de nieuwe president van America verkondigt dat hij een gigantische verschuiving zal veroorzaken.</p>
<p>„Wie niet waagt, wie niet wint” moet Donald Trump gedacht hebben</p>
<p>en hij won! Zijn gedachten vulden zich met wanen en hij ging ze zelf ook nog geloven. Het gevaarlijke is dat hij op demagogische wijze ons tracht daar nu mee te manipuleren. Velen wachten af. Velen ook met zorg.</p>
<p>Zolang ons bewustzijn vooral materieel geïnteresseerd is verliezen we onze morele waarden. Donald Trump sprak tijdens zij inauguratie uit dat er voortaan eenheid in de regering zal zijn, want noch de republikeinen noch de democraten zullen het voor het zeggen hebben. Hij zelf zal bepalen wat er moet en zal gebeuren ……en na zijn inauguratie werd al gauw zichtbaar dat ook de vrije pers aan banden werd gelegd. Zo kan een civilisatie afglijden naar dramatisch einde.</p>
<p>Wat mij opviel, in de media op de vrijdag van de inauguratie, was dat de meeste sprekers wel hun zorgen uitspraken maar vooral wilden afwachten wat deze nieuwe president gaat doen …eerst naar de feiten kijken was hun advies. Misschien denk ik is dat een behoefte dat voortkomt uit een materieel bewust zijn en de intuïtie opzij duwt …waardoor onze aandacht voor de morele waarden verslapt.</p>
<p>ik verwacht dat Donald Trump het op een gegeven moment wel voor gezien houdt als hij zijn zin niet krijgt en het te ingewikkeld voor hem wordt.</p>
<p>Hij wil dat geen 4 jaar volhouden, misschien nog ruim 2 jaar.</p>
<p>want velen zullen hem dwarsliggen ….hij zal schreeuwen, blèren misschien maar niet altijd zijn zin krijgen …en dat verdraagt hij moeilijk.</p>
<p>Deze president nodigt ons als geen ander uit , om juist op te komen voor alle mensen en de aarde waarop wij leven. Velen zijn daar al mee bezig ….en zetten zich nu met nog meer energie daarvoor in. Ik verwacht dat wat zij in gang hebben gezet nu in een stroomversnelling kan komen, dat velen zullen volgen.</p>
<p>Wij mogen we die Donald Trump daar dankbaar voor zijn.</p>
<p>4-5 februari is er een l’Ouverture. Dit weekend zal ik voorlezen wat een van de moeders van het volk van de Waterwezens ons vertelden in 1996. Zij is de moeder van de eerste groep vasteland bewoners.  De werken die ik na aanleiding hiervan maakte, zullen op dia’s te zien zijn. In maart  ( 4 &#8211; 5 ) geef ik het woord aan de moeder van het Zwarte Volk, zoals zij in 1996 tot ons over haar volk sprak. Zij is de laatste van de reeks voor-lezingen over de rol van de oude stammen voor de aarde. Daarna in de daarop volgende maanden gaan we kijken naar de zonen en de ene dochter van Jacob en zijn vier vrouwen. Levens uit lang vervlogen tijden.</p>
<p><span style="color: #020202;">ik verheug op het komende l’Ouverture en spring nu van het schermpje af met de wens dat je met veel liefde in je hart en ook met humor kunt kijken naar wat er gaande is in de wereld. Moge de drievoudige vlam van liefde, wijsheid en kracht helder branden in je hart<br />
</span></p>
<p>je <span class="il">unamore</span></p>

      </div>
  </article>
</body>
</html>