<!DOCTYPE html>
<html lang="en">
<head>
  <meta charset="UTF-8" />
  <title>Juni 2016</title>
  <meta name="viewport" content="width=device-width,initial-scale=1" />
  <meta name="description" content="" />
  <link rel="icon" href="favicon.png">
  <link rel="stylesheet" href="https://x.yz/styles.css">
</head>
<body>
 
  <article>

       <h1>Juni 2016</h1>
      <div>
          <p class="p1"><span class="s1">Lieve mensen </span></p>
<p class="p1"><span class="s1">Wat is het toch heerlijk om weer in een groene wereld te leven, nu de bomen allemaal in blad staan, de bloemen bloeien, de zon vaak schijnt en de vogels zingen.</span></p>
<p class="p1"><span class="s2">4 &#8211; 5 juni is er weer een l’Ouverture.  </span><span class="s1">Dit keer over de kosmische Stralen zoals ik die schilderde in1996 n.a. van wat ik daarover las in een bijzonder mooi boekje met doorgevingen van Aartsengel Michael. Ik schilderde deze stralen zoals ik die toen aanvoelde op een doek van 200 x 335 cm. Op een video is te zien hoe ik te werk ging. Eerst het grote lege doek en daarna zie je het schilderij heel langzaam groeien, tot ik het besluit nam dat het klaar was. Het schilderij hangt in Zevenaar bij particulieren.</span></p>
<p class="p1"><span class="s1">Enkele jaren geleden ben ik opnieuw de kosmische Stralen gaan schilderen, zoals enkelen van jullie weten. Nu ieder op een eigen vel papier van 63 x 53 cm en deze nieuwe reeks is tijdens deze komende l’Ouverture te zien.</span></p>
<p class="p1"><span class="s1">Misschien hebben jullie in de kranten gelezen over wat er in Parijs op de avond van de 31 maart begon op Place de la République : een samen komen en dat genoemd wordt: NuitDebout. </span></p>
<p class="p1"><span class="s1">En nu ook in 50  Franse steden waar vele inwoners s’avonds naar een plein gaan om met elkaar te discussiëren over hoe op een andere wijze het land bestuurd kan worden, zodat het leefbaar wordt voor iedereen. Want zeer veel mensen zijn er niet blij over, voelen zich niet gerespecteerd, eerder nog onder druk gezet en vinden zich niet terug in de visie van de bestuurders van hun land.</span></p>
<p class="p1"><span class="s1">In dit samen komen wordt er een begin gemaakt van naar elkaar willen luisteren, zonder leiders. In deze openbare ontstane ruimte gaan zij samen naar wegen zoeken, die zouden kunnen leiden naar een ander soort regering met andere wetten. Dit verloopt chaotisch, kan ook niet anders, iedereen is nog zo in zijn eigen proces van bewustwording verwikkeld. Dat alleen al maakt het zo gecompliceerd om naar elkaar te luisteren. </span></p>
<p class="p1"><span class="s1">Ik heb er over geschilderd en ik wil jullie mijn werk daarover in de l’Ouverture laten zien. De Aquarius energie brengt een nieuwe dynamiek met zich mee, die ons verrast en velen zorgen baart, maar ik vertrouw die dynamiek en heb haar lief. </span></p>
<p class="p1"><span class="s1">De eerstvolgende l’Ouverture is op 2 en3 juli.<br />
</span></p>
<p class="p1"><span class="s1">Het gaat, zoals het er nu naar uit ziet over mijn belevenissen in Noord Italië, waar ik het stadje Damanhur bezocht met een bijzondere leefgemeenschap en een grote ondergrondse prachtig beschilderde tempel. Daarna richten we onze aandacht op Indonesie met nog enkele werken die overgebleven zijn uit mijn series, die ik over deze prachtige eilanden maakte ieder met een geheel eigen cultuur, die ik intuïtief aanvoelde, maar niet bezocht had.</span></p>
<p class="p1"><span class="s1">lieve jij voor in de komende tijd </span><span class="s2">wens ik je alvast liefde, kracht en wijsheid toe bij alles wat je onderneemt en </span><span class="s1">hoop zo dat je ook veel kunt opvangen van het Holland Festival dat er volgende maand aankomt. Via radio, televisie en de kranten kan iedereen er aan proeven en voor € 10 uur zelfs ook een paar uur in het Concertgebouw zijn tot in de late uurtjes, waar fantastische optredens komen vanuit de gehele wereld.</span></p>

      </div>
  </article>
</body>
</html>